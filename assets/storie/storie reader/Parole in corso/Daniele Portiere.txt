DANIELE PORTIERE PER CASO
Una sera, un bambino di nome Daniele salì in soffitta per cercare la sua racchetta.
Infatti, il giorno dopo, la sua scuola aveva organizzato la giornata dello sport e lui
avrebbe dovuto partecipare al torneo di tennis.
«Che strano!» pensava Daniele, rovistando tra le scatole. «Eppure ero sicuro di
averla conservata qui, vicino ai pattini!».
Invece della racchetta trovò una mazza di legno che era appartenuta al suo
papà, ma della racchetta... nemmeno l'ombra! Daniele disse tra sé: «Io non so
giocare a baseball! Come farò senza la mia racchetta?». Daniele era stanco di
cercare e pensò che l'indomani avrebbe potuto chiedere dì partecipare a qualche
altra gara.
Quando arrivò a scuola, andò subito in palestra e incontrò tutti i suoi compagni
che si preparavano per le gare.
Marco si stava mettendo le ginocchiere per la partita di pallavolo, mentre Camilla
si stava allenando per la corsa a ostacoli. Luca, il suo compagno di banco invece,
stava andando in piscina per la gara di nuoto. Daniele, sconsolato, raccontò ai 
suoi amici quello che era accaduto la sera prima. In quel momento arrivò Gianni,
l'insegnante di ginnastica, e disse: «Ragazzi, Nino si è fatto male! Serve un
portiere per la partita di calcio».
Daniele si fece coraggio e disse: «Potrei venire io, anche se non ho mai giocato in
porta!».
«Non ti preoccupare», rispose Gianni, «tutto andrà per il meglio! Forza, corriamo
allo stadio, ci stanno aspettando!».
La squadra di Daniele segnò tre goal e vinse la partita. Daniele si era impegnato
tanto e non aveva fasciato passare nemmeno un pallone.   I tifosi lo nominarono
«miglior portiere della scuola» e gli regalarono una bellissima medaglia d'oro.
Quella, per Daniele, fu una giornata davvero speciale.