
      Il pescatore che batteva l'acqua
       Un pescatore pescava in un fiume. 
      Dopo aver teso le reti e sbarrato la corrente dall'una all'altra riva, 
      batteva l'acqua con una pietra legata a una funicella, perché i pesci, 
      fuggendo all'impazzata, andassero ad impigliarsi tra le maglie.
      Vedendolo intento a quest'operazione, uno degli abitanti del luogo si mise 
      a rimproverarlo perché insudiciava il fiume e rendeva loro impossibile di 
      bere un po' d'acqua limpida.
      E quello rispose: "Ma se non intorbido così l'acqua, a me non resta che 
      morir di fame".
      Così anche negli Stati, per i demagoghi gli affari vanno bene specialmente 
      quando essi son riusciti a seminare il disordine nel loro paese.
      