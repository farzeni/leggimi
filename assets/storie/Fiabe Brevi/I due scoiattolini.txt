I DUE SCOIATTOLINI

Un giorno due scoiattolini piccoli, piccoli decisero di andare a fare un giro per il bosco. Però avendo paura di non ritrovare la strada di casa, lasciarono cadere delle noccioline per segnare il sentiero.
Dopo aver camminato e camminato arrivarono in un luogo che non avevano mai visto. Quando decisero di tornare a casa cercarono di seguire la traccia delle noccioline, ma quelle non c'erano più. Si spaventarono tantissimo e si misero a correre per cercare la casa, ma si persero. Si addormentarono vicino ad un albero e dormirono tutta la notte.
Quando si svegliarono non sapevano più dov'erano. Si guardarono intorno e si misero in cammino per cercare da mangiare. Trovarono un albero di noccioline sul quale si arrampicarono. Dopo aver mangiato le noccioline entrarono nell'albero per cercare rifugio. Qui trovarono un coniglietto che li ospitò. Il coniglietto fece amicizia con gli scoiattolini. I tre animaletti uscirono per giocare a nascondino.
Uno scoiattolino andò a nascondersi in un albero, gli sembrava molto famigliare, lo guardò bene e si accorse che era la sua casa. Tutti felici e contenti tornarono alla loro dimora per riposarsi. I due scoiattolini decisero di non allontanarsi mai più dalla loro casetta.  