Il volto della vendetta 35
Lei rimase a guardarlo galoppare sicuro per un po'. Poi si girò, e, seguita dalle facce tristi di Matt, Mike e la piccola Louise, rientrò nel forte. Louise le si fece vicina, e le prese un braccio in segno di conforto. Katie, invece della sconsolatezza che la ragazzina s'aspettava, le volse un sorriso sincero colmo di serenità. Louise guardò Katie con un'aria interrogativa, alla quale Kathleen rispose sorridendo: "E' parte di lui. Non è possibile sopprimere un istinto, Louise, questo lo capirai presto per quanto riguarda gli uomini, e la gente in generale! E' sempre dovuto partire, andarsene, da qualunque posto, da qualunque cosa. Altrimenti non sarebbe più John Mc Thierman!". Ma, non appena ebbe finito di pronunciare questa frase, sobbalzò di scatto come spaventata. Una voce chiara, forte e decisa dietro di lei aveva esclamato: "E' qui che ti sbagli, Katie!". Quando si voltò, rimase davvero a bocca aperta, con lo stupore impresso nei bellissimi lineamenti. Davanti a lei, in sella al suo enorme cavallo, si stagliava netta contro il cielo la figura di John Douglas Mc Thierman. Con teatrale scenicità, aspettò che lo stupore giungesse al massimo dentro 
tutti gli astanti, e che poi scemasse pian piano, prima di cominciare a parlare: "Quando ho guardato l'orizzonte sconfinato della prateria, ho capito che a nulla sarebbe valso partire questa volta, se poi l'unico posto in cui sarei voluto andare sarebbe stato il ritornare da te. Quindi non parto più, Katie, questa volta hai vinto tu!". 
