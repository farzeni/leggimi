
      Pollicino
        Moltissimo tempo fa, quando si filava ancora la lana, nelle campagne 
      vivevano due poveri contadini, marito e moglie. Sebbene fossero molto 
      poveri, desideravano moltissimo d'avere un figlio.
      - Pensa, moglie mia - sospirava l'uomo - come la casa sarebbe più allegra 
      se ci tenesse compagnia vicino al fuoco un bel bambino!
      - Ahimè! Marito mio - rispose la moglie fermando il suo arcolaio - anche 
      io ne sarei molto felice. 
      Anche se fosse molto piccolo, guarda, non più grande del mio pollice, 
      l'accoglierei con gioia.
      Qualche mese dopo, con loro grande felicità, nacque un figlio. 
      Era ben fatto ed aveva una bella voce, ma di taglia piccolissima, non più 
      grande dell'unghia di suo padre.
      Il ragazzo non divenne mai grande.
      Aveva un'intelligenza viva, era anche molto abile, riusciva in tutto 
      quello che si attingeva a fare.
      I suoi genitori, anche se in un primo tempo si erano preoccupati, si erano 
      presto adattati alla sua piccola statura e lo avevano soprannominato con 
      affetto Pollicino. 
      Vegliavano su questo piccolo uomo che avevano tanto desiderato, affinché 
      non gli mancasse nulla.
      Un giorno suo padre, mentre si apprestava a partire per abbattere alcuni 
      alberi, sospirò:
      - Se avessi almeno qualcuno che mi aiutasse a condurre la carretta!
      - Papà! - gridò Pollicino - Lasciatemi guidare la carretta da solo. Vi 
      raggiungerò nella radura e voi intanto guadagnerete tempo.
      - Ma tu sei piccolo! - esclamò il padre sorridendo - Come potrai guidare 
      il cavallo e prendere le redini?
      - Ho un'idea - gridò il piccolo uomo - la mamma attaccherò il cavallo, poi 
      mi isserà fino all'altezza della testa ed io scivolerò all'interno del suo 
      orecchio. Il cavallo mi conosce bene e non avrà certamente paura, così io 
      lo guiderò al luogo dove avrai tagliato la legna.
      Il padre diede infine il suo consenso, la madre attaccò il cavallo. 
      Il ragazzo lo guidò come un vero carrettiere, fermandosi saggiamente agli 
      incroci.
      Quando fu in vista della radura incrociò due stranieri che 
      chiacchieravano. Poiché udirono una voce essi si voltarono.
      - Hoo! Hoo! Là! Là! Stiamo per arrivare mio bravo Zeffiro - gridò in quel 
      momento Pollicino ben nascosto nel suo strano nascondiglio.
      - Sangue di Bacco! Sto sognando! - disse uno dei due - una carretta che se 
      ne va da sola: si sente la voce del guidatore e non si vede nessuno.
      - Seguiamola, non c'è dubbio che si tratta di qualche stregoneria.
      Il pesante veicolo si fermò di colpo davanti alla catasta di legna. 
      Davanti agli occhi dei due curiosi il contadino s'avvicinò al cavallo e 
      gli tolse dall'orecchio il minuscolo omino che, tutto vispo, venne a 
      sedersi su un fuscello di paglia a qualche metro dai due uomini.
      Nel vedere questo personaggio in miniatura così audace e pieno di risorse, 
      i due uomini ne rimasero colpiti. 
      Alla fine uno dei due s'avvicinò al contadino e gli disse:
      - Brav'uomo, vendeteci vostro figlio. Gli faremo guadagnare una fortuna 
      facendolo vedere nelle fiere dei grandi villaggi.
      - Vendere il mio caro figlioletto? Non se ne parla nemmeno. - rispose 
      indignato il contadino.
      Ma Pollicino, approfittando della distrazione dei due compari, occupati a 
      contare i loro scudi, gli sussurrò:
      - Papà, accetta il denaro di questi due furfanti che vogliono sfruttarmi, 
      io scapperò prestissimo, te lo prometto.
      Il brav'uomo, con il cuore un po' grosso, lo vendette quindi per due bei 
      scudi d'oro. 
      Rapidamente saltò sulla falda del vestito di uno dei due compari, 
      s'arrampicò sulla sua spalla e infine s'installò sul bordo del suo 
      cappello. 
      Camminarono così tutta la giornata e allorquando arrivarono al bordo di un 
      campo appena mietuto, Pollicino all'improvviso gridò:
      - Lasciatemi scendere a terra, vedo laggiù un coniglio selvatico preso al 
      laccio, con il quale potremo fare un buon pranzo. Ve lo mostrerò.-
      Allettato e senza alcun sospetto, l'uomo lo posò in terra.
      Agile come un'anguilla, Pollicino si infilò nel buco di un topo campagnolo 
      gridando:
      - Buona sera signori e buon viaggio, ma senza di me.-
      Furiosi i due uomini se ne partirono imprecando. Pollicino decise di 
      attendere l'alba al riparo di un guscio vuoto di lumaca.
      Dormiva profondamente quando un brusio di voci lo svegliò.
      Due ladri si erano fermati a due passi da lui. 
      Uno di loro diceva:
      - Come potremo rubare a questo ricco prete?
      - Vi dirò io come fare - gridò molto forte Pollicino - portatemi con voi e 
      io vi aiuterò. Abbassate gli occhi, sono qui vicino.
      - Come, sei tu, piccolo diavoletto, che pretendi d'aiutarci? - dissero i 
      due ladroni scoppiando a ridere.
      - Io scivolo con facilità tra le sbarre della camera del prete - spiegò 
      Pollicino - poi, una volta entrato, vi passo tutto quello che volete.
      - Tu non sei uno stupido - disse uno dei due uomini collocandolo sulla sua 
      spalla - che la fortuna ci assista, ma affrettiamoci perché si sta alzando 
      la luna.
      Arrivati al presbiterio, Pollicino vi entrò e si mise a gridare:
      - Volete tutti i luigi d'oro e i lingotti d'argento?-
      Stupiti i ladri lo supplicarono immediatamente di parlare a voce bassa, 
      perché un tal chiasso rischiava di svegliare il prete. 
      Ma Pollicino fece orecchie da mercante ai consigli dei due banditi e gridò 
      a gran voce:
      - Decidetevi perdiana! I quadri e l'argenteria vi interessano o no?-
      La cuoca che aveva il sonno leggero, udendo quel beccano, scese dal letto, 
      accese la candela alle braci del focolare e si precipitò in direzione 
      dell'ufficio.
      Quando entrò nella stanza la trovò vuota. 
      I ladri, spaventati, erano fuggiti da sotto la finestra, mentre Pollicino, 
      tutto tranquillo, si era rifugiato in una mangiatoia del granaio vicino. 
      La brava donna, rassicurata, tornò a dormire.
      Al mattino, all'alba, la serva incaricata di dar da mangiare alle bestie 
      s'impossessò di una bracciata di fieno per nutrire le mucche. Quella che 
      aveva il vitellino ad allattare si gettò avidamente sulla mangiatoia e, 
      hop! Pollicino, svegliatosi, fu precipitato fino in fondo allo stomaco 
      nauseabondo del ruminante che ingurgitava grosse quantità di fieno.
      - Basta fieno, basta erba! Soffoco! - gridò Pollicino.
      Presa da gran spavento nel sentire la mucca parlare, la povera serva cadde 
      riversa chiamando il prete al soccorso.
      - Miio braavo papa..drone, la la.. nos...tra mu..mu...mmucca paarla 
      que..que..sta mamaa..ttina! - balbettò la brava donna. 
      - Vediamo, figlia mia, voi sognate! - gridò stupito il prete alzando la 
      sottana nella stalla tutta sporca.
      Ma la voce risuonò di nuovo. Il prete si fece subito il segno della croce. 
      - E' senza dubbio una manovra del diavolo.
      Cosparse abbondantemente d'acqua santa la stalla, la mucca e la serva.
      Dopodiché (non si è mai troppo prudenti) decise di far abbattere l'animale 
      perché continuava ostinatamente a gridare. 
      Effettivamente Pollicino aveva paura di morire soffocato.
      La povera mucca fu dunque sacrificata e il suo stomaco fu gettato in un 
      mucchio di detriti. Pollicino soffrì molto ad uscire da quel ventre 
      maleodorante. Finalmente respirò il suo primo sbuffo d'aria fresca, 
      sennonché un lupo affamato inghiotti lo stomaco della mucca ed il suo 
      contenuto.
      Ecco di nuovo il nostro sfortunato piccolo uomo in un nuovo nascondiglio 
      poco confortevole ed inoltre tutto buio.
      Egli quindi mormorò: 
      - Caro lupo, nell'ultima casa del villaggio c'è una dispensa ben fornita. 
      Quando arriva la notte entra dentro dal tubo di scarico, potrai così 
      riempirti la pancia a sazietà.
      - Questo lungo digiuno - borbottò tra se il lupo - mi dà allucinazioni, 
      infatti sento alcune voci... bah! Il consiglio non è poi così cattivo, 
      seguiamolo.
      Lo seguì così bene che quando volle andarsene il suo ventre troppo pieno 
      gli impedì di passare attraverso il tubo. 
      Era rimasto in trappola. 
      Pollicino si mise subito a gridare, mettendo in subbuglio la casa:
      - Caro papà, ammazzate questo lupo che mi tiene prigioniero nella sua 
      pancia!-
      Così avvenne e Pollicino ritrovò i suoi genitori felici di rivederlo.
      