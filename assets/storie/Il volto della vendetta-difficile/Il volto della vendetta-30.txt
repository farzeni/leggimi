Il volto della vendetta 30

Con un ghigno malefico, un demoniaco mefistofelico sorriso sul volto sconvolto in una smorfia d'odio puro, aveva assistito disumanamente compiaciuto alla carneficina che era appena avvenuta. Mentre i Chiricahuas, imperterriti, rimanevano immobili sui loro cavalli in lontananza, John prese a discendere il crinale. Non appena le pietre cominciarono a rotolare da sotto gli zoccoli del suo cavallo, tutti gli occhi dei soldati furono su di lui. Ciascuno avrebbe voluto fermarlo, nessuno avrebbe saputo come farlo. Scivolando lungo la rena argillosa che scendeva a valle, in sella al suo destriero, quel pistolero si dirigeva dritto, deciso, inarrestabile verso gli Apaches. Gli indiani, immobili, aspettavano ed osservavano l'incedere irrealmente lento di Mc Thierman. Quand'ecco, uno dei pellirosse si staccò dal gruppo, ed al galoppo si pose davanti agli altri; prese ad agitare la sua lancia, e, in sella al cavallo fremente e terrorizzato, urlava a squarciagola ogni insulto nella sua esotica e gutturale lingua. Comprendendo perfettamente, John rimase per un attimo immobile ad osservare quel candidato al suicidio. Un attimo dopo, 
come per incanto, gli comparve in mano il winchester. Da questo partì quasi nello stesso istante un colpo. Meno di mezzo secondo dopo, l'indiano cadde da cavallo come un tronco secco abbattuto. Non passò una frazione di un qualunque lasso di tempo, che immediatamente l'odio di Mc Thierman invase tutta l'anima del fucile, il quale prese devastante a vomitare fuoco e fiamme. Sparando nel mucchio, gli Apache all'improviso si 
ritrovarono a cadere uno dopo l'altro, inevitabilmente privati del loro prezioso dono della vita da una crudele spietata determinatezza. In un attimo, il loro folto numero era stato pesantemente sfollato, svuotato, smembrato senza alcuna pietà. Svuotato il caricatore, con un gesto infuriato Mc Thierman lanciò via il winchester, e contemporaneamente estrasse fulmineo le sue due micidiali colt. I suoi speroni si piantarono nei fianchi del cavallo, che partì in un fatale ventre a terra nella direzione dei Chiricahuas. Le Colt si erano fuse alle mani del pistolero, erano delle protesi di morte che sputavano l'odio contenuto in quell'uomo disumano. Gli Apache, che ora galoppavano urlanti caricando verso John, cadevano l'uno dopo l'altro, rimanevano colpiti senza poter evitarlo, trafitti dalle pallottole, inevitabilmente erano uccisi, senza scampo. 
