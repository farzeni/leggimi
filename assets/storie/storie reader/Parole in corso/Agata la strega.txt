AGATA LA STREGA
Nella foresta incantata, c'è un grande castello che sembra disabitato.
In realtà, nel castello vive una strega di nome Agata, insieme al suo amico Lello,
il pipistrello, e al saggio gufo Rufo.
La simpatica strega Agata non è però tanto brava a fare gli incantesimi e ogni
giorno combina qualche pasticcio. Una volta, tentando di far diventare più bello
Lello il pipistrello, sbagliò incantesimo e lo trasformò in un cammello.
Un'altra volta, sentendo la nonna lamentarsi della sua età, invece di farla tornare
indietro di qualche anno, esagerò e la trasformò in una bambina. Ma, una volta,
Agata la fece veramente grossa! Per fare più velocemente le pulizie del suo castello,
usò la magia e lo trasformò nel Colosseo.
La strega Agata è comunque molto fortunata. Infatti, il saggio gufo Rufo è, in
realtà, un bravissimo mago e rimedia sempre ai guai che combina Agata.