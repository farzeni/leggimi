Il calvo e la mosca
      Una mosca punse il cranio lucido di un calvo. Questi si diede una grande 
      manata per liberarsene.
      E la mosca, ridendo: - Vuoi castigare con la morte il morso di un così 
      piccolo volatile? Che vendetta vorrai prendere contro te stesso che alla 
      puntura hai aggiunto l'ingiuria di una manata?
      Il calvo rispose: - Con me stesso è facile pacificarmi, perché so che non 
      avevo intenzione di nuocermi. Ma tu, animale perfido di un genere 
      detestabile, tu, che provi piacere a sùggere il sangue degli uomini, 
      meriti di essere uccisa, anche a costo di un maggiore sacrifico.
      Questa favola insegna a perdonare colui che casualmente ha compiuto un 
      errore ai nostri danni. Chi di proposito ci ha procurato il male merita, 
      io penso, qualsiasi pena 
      