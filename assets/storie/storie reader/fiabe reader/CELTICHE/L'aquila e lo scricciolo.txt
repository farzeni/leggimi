      L'Aquila e lo Scricciolo
      L'aquila e lo scricciolo stavano verificando chi dei due potesse volare 
      più alto.
      Il vincitore sarebbe divenuto re degli uccelli.
      Lo scricciolo partì per primo, dritto verso il cielo.
      Ma l'aquila lo raggiunse, librandosi agevolmente in grandi cerchi 
      nell'aria.
      Lo scricciolo era stanco, così, appena l'aquila passò, zitto zitto si 
      sistemò sull'ampio dorso dell'aquila.
      Alla fine, l'aquila cominciò a stancarsi.
      «Ma dove sei, scricciolo?», gridò.
      «Sono qui», rispose lo scricciolo, «solo un po' più in alto di te».
      Fu così che lo scricciolo vinse la gara.
    