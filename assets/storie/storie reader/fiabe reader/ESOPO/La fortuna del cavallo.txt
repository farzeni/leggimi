      La fortuna del cavallo
      Un giorno un cavallo, ricco d'ornamenti, venne incontro a un asino che, 
      stanco e carico com'era, tardò a dargli la via. " Avrei una gran voglia - 
      disse - di fracassarti a calci ". L'asino non rispose: e con un gemito 
      chiamò testimoni gli dei. Passò qualche tempo. 
      Il cavallo durante una corsa, azzoppò e fu mandato a servire in campagna. 
      Appena l'asino lo vide tutto carico di letame: " Ricordi - domandò - che 
      boria e che pompa? Ah? E che n'hai avuto? Eccoti ridotto alla miseria che 
      prima spregiavi ".
      I felici che disprezzano l'umile, sanno essi quale sarà il proprio domani?
  