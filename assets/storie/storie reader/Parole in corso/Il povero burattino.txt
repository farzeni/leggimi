IL POVERO BURATTINO
In una fabbrica di giocattoli lavorava un'operaia di nome Gaia.
Gaia era un'operaia talmente sbadata che non riusciva a farne mai una giusta.
Per esempio, dimenticava di disegnare la bocca alle bambole di stoffa o di colorare
di rosso il naso dei pagliacci di gomma. Altre volte, invece, dimenticava di mettere
un solo occhio ai mostri di plastica e le orecchie grandi agli elefanti di stoffa.
Ma il guaio peggiore lo combinò il giorno che, mentre costruiva un burattino,
scambiò tutti i pezzi. Mise un braccio al posto di una gamba, un piede al posto
di una mano, le dita al posto dei denti e la testa al contrario.
Quando Gaia si accorse della confusione che aveva fatto le sue guance diventarono
rosse per la vergogna. Allora, zitta zitta, si mise a smontare i pezzi e ricostruì •
povero burattino, rimettendo tutto al posto giusto.