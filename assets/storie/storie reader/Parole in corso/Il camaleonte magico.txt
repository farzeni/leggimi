IL CAMALEONTE MAGICO
Nella foresta, un leone vide passare uno struzzo e pensò che poteva diventare un bel «pranzetto». Iniziò quindi a dargli la caccia.
Lo struzzo, Impaurito, cominciò a correre urlando : «Aiuto, aiuto! Il leone mi vuole mangiare!». Una volpe, visto ciò che stava accadendo, lo chiamò: «Presto, preste, di qua! Dietro quel cespuglio troverai un mio amico che potrà aiutarti! ». Dietro il cespuglio, lo struzzo incontrò il camaleonte magico che gli disse: «Avvicinati a me, perché io so come salvarti!». Lo struzzo si avvicinò al camaleonte che aggiunse: «Toccami e diventerai verde come questo cespuglio, così il leone non potrà più vederti! ».
Il povero struzzo si fidò del camaleonte magico e lo toccò. Subito diventò verde come il cespuglio e così riuscì a sfuggire al leone che rimase a pancia vuota. Lo struzzo, ormai salvo, ringraziò i due amici che lo avevano aiutato e li invitò a pranzo a casa sua.