Il gallo in portantina
      Un gallo aveva come domestici dei gatti e si faceva portare tutto tronfio 
      in portantina.
      Una volpe, appena lo vide così fiero e superbo, gli disse: - Guardati da 
      costoro! Fai attenzione all'inganno! Hanno l'aria, se li consideri bene, 
      di portare una preda, non un padrone.
      Appena la compagnia dei gatti cominciò a sentire la fame, sbranò il 
      padrone e si divise le parti.
   