LA MACEDONIA COLORATA
Per merenda due bambini molto affamati
preparano una macedonia con frutti colorati.
Prendono una mela, una banana e due pere
e le mettono con l'uva in due grandi fruttiere.
Tagliano un melone e il cocomero tondo
e per trovare l'ananas fanno il giro del mondo.
Colgono dagli alberi una prugna e due pesche
stando ben attenti che non le mangino le mosche.
Poi vanno a cercare un po' di fragole nel bosco
lamponi, mirtilli e un pompelmo fresco.
Per prendere le noci scalano una montagna
le trovano con le mandorle e con una castagna.
Infine per condire la macedonia saporita
prendono un limone e un'arancia spremuta.
Adesso la macedonia è pronta e colorata
e per renderla più buona basta un po' di cioccolata!