LE TORTE DI ZIA PIA

In una casa in mezzo al bosco, viveva zia Pia, una delle cuoche più brave del mondo. Zia Pia voleva fare una sorpresa alle due nipotine, le gemelle Ada e Giada, per il loro compleanno. Alle gemelle piaceva molto la frutta, così aveva deciso di preparare delle torte speciali.
Zia Pia andò nel bosco e, ai bordi di un sentiero, trovò un cespuglio pieno di more e un altro carico di mirtilli. Dopo aver raccolto anche un cesto di lamponi, tornò a casa soddisfatta e, nel suo orto, trovò fragole rosse e mature. Si arrampicò sugli alberi del suo frutteto e raccolse un limone, ciliegie e albicocche in grande quantità. Mancava ancora qualche ingrediente, così decise di andare in città a comprare banane, mele, pere e qualche arancia per fare del buon succo di frutta. Zia Pia tornò a casa e preparò delle torte deliziose che mise a raffreddare sul davanzale della finestra. Quando arrivarono le gemelle, la sorpresa fu davvero grande: le torte erano scomparse. Le aveva mangiate Amoroso, l'orsetto goloso. Ma, per fortuna, quella che zia Pia aveva conservato in frigorifero, era ancora intatta. Così le gemelle festeggiarono il loro compleanno con la deliziosa torta di zìa Pia e del buon succo d'arancia.