      Il cammello e la formica
      Una volta un cammello, mentre attraversava la steppa, vide ai suoi piedi 
      nell'erba una minuscola formica. La piccolina trasportava un grosso 
      fuscello, dieci volte più grosso di lei. Il cammello restò un bel pezzo a 
      guardare come la formica si dava da fare, poi disse:
      - Più ti guardo e più ti ammiro. Tu porti sulle spalle, come se niente 
      fosse, un carico dieci volte più grosso di te. lo invece non porto che un 
      sacco, e le ginocchia mi si piegano. Come mai?
      - Come mai? - rispose la formica, fermandosi un momento. - Ma è semplice: 
      io lavoro per me stessa, mentre tu lavori per un padrone.
      Si rimise il fuscello sulle spalle e riprese il suo cammino.
