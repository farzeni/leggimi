I FANTASMI DELLA MINIERA
C'era una volta una cittadina del West molto bella e fiorente. Un giorno, però mentre si faceva una festa in occasione del compleanno del sindaco, ci fu una scossa di terremoto. Gli abitanti del paese urlarono, si videro case crollare e strade spaccarsi. Le persone che si salvarono, si rifugiarono nella miniera; di loro, in seguito, non si seppe più nulla. Poi la città fu in parte ricostruita.
Anni dopo, un gruppo di boy-scout andarono in gita in quella città semidistrutta. Il capo scout appena sceso dal pulmino, andò a prenotare delle stanze in un albergo, poi uscì e andò dai suoi allievi per portarli a visitare la miniera abbandonata. Entrarono.
Mentre camminavano, due bambini che si chiamavano Jimmy e Tom, si riposarono un momento appoggiandosi ad un muro che girò su se stesso e Jimmy e Tom, finirono in un vagoncino della miniera. Il vagoncino partì e andò a sbattere contro un muro. I due ragazzi sentirono dei rumori oltre il muro così usarono il freno per abbattere il muro, che non era molto spesso. Si ritrovarono in una stanza festeggiante, occupata da strani esseri che sembravano umani, ma trasparenti.
Jimmy e Tom urlarono e si agitarono, ma poi si tranquillizzarono. Queste persone erano i misteriosi fantasmi della miniera , coloro che erano morti anni prima durante il terremoto. L'unico modo per ritornare umani era bere l'acqua del fiume. I due ragazzi allora corsero fuori dalla miniera per andare a prendere l'acqua. Quando misero le mani nell'acqua, queste divennero invisibili. Tornarono alla miniera con l'acqua e quando l'ebbero data da bere ai fantasmi, le loro mani ricomparvero e i fantasmi tornarono uomini.
Così vissero tutti felici e contenti. 
