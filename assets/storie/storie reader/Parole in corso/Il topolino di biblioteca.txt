IL TOPOLINO DI BIBLIOTECA
Un giorno un piccolo topo di biblioteca decise di riordinare i libri del reparto «sport» della sua grande libreria. «Vediamo... nello scaffale del calcio, posso mettere questo libro sullo stadio e sul campo di calcio e quest'altro libro sull'uso del pallone. Sui ripiano degli sport in acqua potrei mettere un libro sulla piscina, questo bel corso di nuoto e questo manuale sulla vela!».
Dopo aver pazientemente riposto i primi volumi, decise di creare uno scaffale dedicato ai giochi con la palla. Così raggruppò un libro sul canestro, uno sul tennis e anche uno sulla pallavolo. «Ma questi sul judo e sul karaté dovrò metterli su un altro scaffale» pensò il topolino affaticato. Dopo ore dì lavoro, rimanevano da sistemare un libro sullo sci, uno sulla corsa e un altro sulla marcia, «Ho trovato!» pensò il topolino «li metterò sullo scaffale dedicato ai giochi in pista, così sarà più facile trovarli!». Finalmente, dopo tanta fatica, la libreria era tutta in ordine e il topolino potè riposarsi, leggendo un bel libro sulla storia dello sport e dei suoi campioni.