
      L'uomo di ferro
      
      C'era una volta una foresta maledetta nella quale nessuno osava entrare. 
      Un giorno un cacciatore decise di entrare nella foresta con il suo cane 
      che si diede subito da fare per far alzare qualche animale, ma dopo i 
      primi salti si trovò impantanato in un acquitrino che l'arrestò nella sua 
      corsa e un braccio nudo uscì dall'acqua per afferrarlo. 
      Il cacciatore aveva visto tutto, fece dietro front e ritornò con tre 
      robusti giovanotti armati di secchi e fece svuotare loro l'acqua dello 
      stagno. Sul fondo intravidero, lungo sdraiato, una specie di selvaggio 
      enorme che aveva il corpo color ruggine e con capelli lunghi fino alle 
      ginocchia che gli coprivano completamente il viso. Lo legarono con corde e 
      lo portarono fino al castello, dove tutti lo guardarono con stupore.
      Il re lo chiuse in una gabbia di ferro che lasciò in un cortile. Solo il 
      figlio del re, che aveva otto anni, l'aveva in simpatia e gli offriva 
      frutta e dolciumi.
      Un giorno il selvaggio gli chiese di liberarlo. Il ragazzo eludendo la 
      vigilanza delle guardie riuscì ad aprire la gabbia, poi, per paura di 
      essere sgridato fuggì con il selvaggio. Quando si trovarono al riparo nel 
      cuore della foresta si fermarono per riposarsi. Il giorno dopo, quando il 
      ragazzo ebbe dormito sul letto di muschio che il selvaggio gli aveva 
      preparato, lo condusse ad una sorgente. 
      - Vedi - gli disse - l'acqua di questa sorgente d'oro è chiara e 
      trasparente come il cristallo; tu devi restare qui e vegliare sulla sua 
      purezza. Nessuno deve toccarla e non deve caderci dentro niente. Io verrò 
      questa sera a controllare che tu mi abbia obbedito.
      Poiché il tempo non passava più, tentò di distrarsi guardando il suo volto 
      nello specchio dell'acqua. Come si spinse più avanti per vedersi meglio, 
      ecco che i suoi lunghi capelli, che gli cadevano fin sulle spalle, 
      scivolarono e toccarono l'acqua. Si ritrasse dietro in fretta, ma ormai la 
      sua capigliatura era già tutta dorata e brillante come il sole. Potete 
      immaginarvi che paura ebbe il ragazzo. Pertanto, per non farsi accorgere 
      dall'uomo, prese il suo fazzoletto e si coprì la testa come se fosse un 
      berretto. Ma a che scopo? L'uomo, arrivando la sera sapeva già tutto e le 
      sue prime parole furono:
      - Togli il tuo fazzoletto.
      Lo tolse e i suoi capelli caddero sulle spalle in riccioli scintillanti. 
      Ebbe un bel scusarsi e dire che non l'aveva fatto apposta e giurare che 
      non l'avrebbe fatto più. Non servì a nulla e L'uomo di ferro gli disse:
      - Non hai superato la prova: è impossibile che mi occupi più a lungo di 
      te. Davanti a te c'è il mondo vasto e tu apprenderai che cosa è la 
      povertà, ma poiché io ti voglio bene e tu, in fondo, non sei un cattivo 
      tipo, ma sei di buon cuore, ti permetterò una cosa: se sei in pericolo, va 
      nella foresta e chiamami: "Giovanni di ferro". Mi vedrai subito e io ti 
      aiuterò. Il mio potere è grande, molto più grande di quello che tu non 
      creda e per quanto riguarda oro e argento, io ne ho a profusione.
      Il principino dovette allora andarsene lontano dalla foresta e camminò, 
      camminò per molti giorni, seguendo le strade quando c'erano e andò dritto 
      davanti a se quando non c'erano.
      Arrivò finalmente ad una città dove cercò lavoro, ma non ne trovò, perché 
      non sapeva far niente e non aveva imparato nulla che gli potesse servire. 
      Disperato andò alla reggia per chiedere protezione. Non seppero cosa 
      fargli fare, ma piacque a quelli della corte e gli dissero di restare.
      Un giorno che era in giardino la principessa gli disse di cogliere i fiori 
      più belli e più rari per lei. Il ragazzo li colse e corse nella camera 
      della principessa.
      - Togli il tuo cappello - gli disse la principessa - non devi tenere la 
      testa coperta in mia presenza.
      - Non posso - le rispose - ho le croste in testa.
      La principessa gli prese il berretto e glielo levò, liberando i suoi 
      capelli d'oro che si sciolsero sulle spalle, meravigliosi da vedere. Tentò 
      di lanciarsi verso la porta per scappare, ma la principessa lo trattenne 
      per un braccio e gli diede una manciata di ducati prima di lasciarlo 
      andare. Se ne andò con questo oro che per lui non aveva nessun valore e lo 
      regalò al giardiniere dicendogli:
      - E' per i tuoi ragazzi, si potranno divertire.
      Il terzo giorno la principessa lo chiamò di nuovo, chiedendogli un mazzo 
      di fiori di campo e quando entrò nella camera cercò ancora di strappargli 
      il berretto dalla testa, ma questa volta lo trattenne con tutte e due le 
      mani e glielo impedì.
      Purtroppo, dopo poco tempo, scoppiò la guerra in tutto il regno. Il re 
      mobilitò tutto il suo popolo, chiedendosi se avresse potuto resistere al 
      nemico che era numeroso e potente. Si sentì allora il giovane aiuto 
      giardiniere che diceva:
      - Ora sono grande e anche io voglio andare a fare la guerra. Chiedo 
      soltanto che mi sia dato un cavallo.
      Corse alla scuderia, prese un cavallo, gli salì in groppa e si diresse 
      verso la foresta. Arrivato ai margini si mise a chiamare:
      - Giovanni di ferro! Giovanni di ferro!
      Che cosa vuoi da me? - gli chiese l'Uomo di ferro, apparendogli subito 
      davanti.
      - Vorrei un forte cavallo da battaglia - gli disse il giovane principe - 
      perché voglio fare la guerra.
      - L'avrai e ancora migliore di quello che ti aspetti. - disse l'Uomo di 
      ferro.
      Ritornò nella foresta, da dove poco dopo uscì seguito da un palafreniere 
      che conduceva un cavallo focoso che nitriva e che faceva fatica a 
      trattenere. Dietro veniva anche uno squadrone di guerrieri on corazze di 
      ferro e le cui sciabole fiammeggiavano al sole. Il giovane principe si 
      precipitò sul nemico e lo mise in fuga.
      Al ritorno del re sua figlia gli corse incontro per congratularsi della 
      sua vittoria.
      - Non sono per niente vittorioso - disse al re - perché chi ha vinto la 
      battaglia è un cavaliere misterioso che è venuto in mio soccorso con le 
      sue truppe.
      Ma il re disse a sua figlia che avrebbe dato una festa di tre giorni.
      - Faremo annunciare che tu lancerai una mela d'oro ed è facile che venga 
      anche lo sconosciuto.
      Quando furono proclamati i giorni di festa, il giovane principe andò nella 
      foresta e chiamò Giovanni di ferro e gli chiese aiuto. Il primo giorno 
      arrivò al gran galoppo vestito di bianco, prese la mela d'oro e scomparve 
      a tutta velocità. Il secondo giorno, con una armatura nera, prese la mela 
      che la principessa gli aveva lanciato e di nuovo scomparve. Il terzo 
      giorno, vestito di un'armatura d'oro prese ancora la mela d'oro, ma mentre 
      se la portava via al gran galoppo perse il suo elmo e si videro brillare i 
      suoi capelli biondi.
      - Chi ha compiuto simili imprese non può che essere un principe - disse il 
      re - dimmi il nome di tuo padre.
      - Mio padre è un monarca molto potente ed io posseggo oro in abbondanza.
      - Riconosco che ho un debito di riconoscenza verso di te. Sposerai mia 
      figlia.
      Mentre erano tutti a tavola, le porte si spalancarono ed entrò un maestoso 
      monarca con il suo numeroso seguito. Questo re s'avvicinò al giovane 
      principe, l'abbraccio e gli disse:
      - Io sono l'Uomo di ferro, il re Giovanni, sono stato trasformato in un 
      uomo selvaggio da un incantesimo dal quale tu mi hai liberato. Per 
      dimostrarti la mia riconoscenza, tutti i tesori che possiedo sono ora di 
      tua proprietà, accettali come regalo di nozze ed augurio di felicità.
      