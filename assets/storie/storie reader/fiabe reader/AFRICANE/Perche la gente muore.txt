      La gente muore
      La fiaba del Sud Africa sul perché la gente muore e non rinasce più 
      Tanto tempo fa, la Luna, che muore e rinasce ogni quattro settimane, disse 
      un giorno alla lepre:
      - Va' e annuncia agli uomini che come io muoio e nasco di nuovo, anch'essi 
      moriranno e rinasceranno. Purtroppo la lepre, nel riferire alla gente il 
      messaggio della luna, fece una gran confusione. E infatti disse: - Come io 
      muoio e non torno un'altra volta in vita, anche voi morirete e non 
      rinascerete più. Quando la lepre fu di ritorno, la Luna le chiese che cosa 
      avesse detto alla gente.
      - Ho detto così: come io muoio e non torno un'altra volta in vita, anche 
      voi morirete e non rinascerete più.
      - Ma perché hai detto una cosa simile? - gridò la Luna infuriata. Le tirò 
      addosso un bastone, la colpì sul muso e le spaccò il labbro.
      La lepre fuggì via e da allora ha sempre avuto il labbro spaccato.
      E gli uomini, da quel tempo, muoiono e non rinascono. 
      (Sud Africa)
