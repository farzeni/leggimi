Il volto della vendetta 34

Quando è arrivato uno dei medici del 
forte, l'ha curata e fasciata, ed ha detto che fra meno di una settimana sarà di nuovo in piedi". Lo sguardo intenso di Mc Thierman tornò sul dolce volto di Katie, che aveva conservato, nonostante tutto, assolutamente intatta tutta la sua ninfale, soave bellezza. Ritrovando la parole, lui le disse: "Beh, non ti preoccupare, Katie: se ti farai ricrescere i capelli intorno alla ferita, la cicatrice non si vedrà neppure!". Con questa battuta, le strappò un favoloso sorriso che bastò per tutto quanto. Poi lei, con un tenue sussurro, disse: "John, chissà cosa avrai combinato? Lui le si avvicinò piano alle labbra, e con cautela la baciò. Il ragazzo e l'irlandese, con riverenza, si allontanarono lasciandoli soli. Kathleen, staccatasi dalle labbra di Mc Thierman, cercò di alzare debolmente una mano, che John prese delicatamente fra le sue ruvide e calde. "John", disse lei con un filo di voce, "Io sento di provare per te qualcosa che non ho mai provato prima&#8230;". Non finì, perché John la zittì appoggiandole piano un dito sulle labbra. Poi lui le si avvicinò all'orecchio, e le sussurrò con un tono che forse non era mai stato testato sulle sue corde 
vocali: "Katie, io mi trovo ad essere innamorato di te. Non mi interessa nient'altro". Lei strinse la sua mano fra quelle di Mc Thierman, e gli disse: "Anch'io". Rimasero li per parecchio, a scambiarsi un lungo bacio. Poi lui si alzò, e con una carezza su una gota, la lasciò a riposare: "Dormi, ora. Ti porterò io a casa, Katie". Passò un mese esatto da quel giorno. Una parentesi idillica non solo per John e Katie: Matt e la sua tenera Louise avevano passato momenti fantastici, ed il ragazzo si era fatto una nuova vita con la sua nuova compagna; Mike si era procurato un vecchio modello di macchina fotografica, ed aveva iniziato una lucrosa carriera documentando la campagna indiana di Crook e spedendo le sue fotografie a molti giornali di tutta l'America. E così, un mese più tardi, sulle porte del forte, stavano radunati Katie, Mike, e Matt con la giovane Louise, intorno a Mc Thierman, che stava a cavallo in mezzo a loro. Gli addii erano già stati compiuti. Ora, John e Katie soltanto tenevano le mani unite in un'ultima stretta. Gli occhi di tutti erano su di lui. Con il suo sguardo duro e penetrane, passò in rassegna ognuno di loro, fino a 
che non tornò a incrociare gli occhi di Kathleen. Poi, volto alla prateria, spronò il cavallo, e, lasciandosi scivolare fra le dita la mano di Katie, partì al galoppo verso l'orizzonte. 
