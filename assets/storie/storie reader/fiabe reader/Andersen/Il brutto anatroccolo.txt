      Il Brutto anatroccolo
      L'estate era iniziata; i campi agitavano le loro spighe dorate, mentre il 
      fieno tagliato profumava la campagna.
      In un luogo appartato, nascosta da fitti cespugli vicini ad un laghetto, 
      mamma anatra aveva iniziato la nuova cova.
      Siccome riceveva pochissime visite, il tempo le passava molto lentamente 
      ed era impaziente di vedere uscire dal guscio la propria prole&#8230; 
      finalmente, uno dopo l'altro, i gusci scricchiolarono e lasciarono uscire 
      alcuni adorabili anatroccoli gialli.
      - Pip! Pip! Pip! Esclamarono i nuovi nati, il mondo è grande ed è bello 
      vivere!-
      - Il mondo non finisce qui,- li ammonì mamma anatra,- si estende ben oltre 
      il laghetto, fino al villaggio vicino, ma io non ci sono mai andata. Ci 
      siete tutti? - Domandò. 
      Mentre si avvicinava, notò che l'uovo più grande non si era ancora schiuso 
      e se ne meravigliò.
      Si mise allora a covarlo nuovamente con aria contrariata.
      - Buongiorno! Come va? - Le domandò una vecchia anatra un po' curiosa che 
      era venuta in quel momento a farle visita.
      - Il guscio di questo grosso uovo non vuole aprirsi, guarda invece gli 
      altri piccoli, non trovi che siano meravigliosi?-
      - Mostrami un po' quest'uovo. - Disse la vecchia anatra per tutta 
      risposta. - Ah! Caspita! Si direbbe un uovo di tacchina! Ho avuto anche 
      io, tempo fa, Questa sorpresa: Quello che avevo scambiato per un 
      anatroccolo era in realtà un tacchino e per questo non voleva mai entrare 
      in acqua. Quest'uovo è certamente un uovo di tacchino. Abbandonalo ed 
      insegna piuttosto a nuotare agli altri anatroccoli!-
      - Oh! Un giorno di più che vuoi che mi importi! Posso ancora covare per un 
      po'. - Rispose l'anatra ben decisa.-
      - Tu sei la più testarda che io conosca! - Borbottò allora la vecchia 
      anatra allontanandosi.
      Finalmente il grosso uovo si aprì e lascio uscire un grande anatroccolo 
      brutto e tutto grigio.
      - Sarà un tacchino! - Si preoccupò l'anatra. - Bah! Lo saprò domani!-
      Il giorno seguente, infatti, l'anatra portò la sua piccola famiglia ad un 
      vicino ruscello e saltò nell'acqua: gli anatroccoli la seguirono tutti, 
      compreso quello brutto e grigio.
      - Mi sento già più sollevata, - sospirò l'anatra, - almeno non è un 
      tacchino! Ora, venite piccini, vi presenterò ai vostri cugini.-
      La piccola comitiva camminò faticosamente fino al laghetto e gli 
      anatroccoli salutarono le altre anatre.
      - Oh! Guardate, i nuovi venuti! Come se non fossimo già numerosi!&#8230; e 
      questo anatroccolo grigio non lo vogliamo! - Disse una grossa anatra, 
      morsicando il poverino sul collo.-
      - Non fategli male! - Gridò la mamma anatra furiosa - E' così grande e 
      brutto che viene voglia di maltrattarlo! - Aggiunse la grossa anatra con 
      tono beffardo.- E' un vero peccato che sia così sgraziato, gli altri sono 
      tutti adorabili, - rincarò la vecchia anatra che era andata a vedere la 
      covata.
      - Non sarà bello adesso, può darsi però che, crescendo , cambi; e poi ha 
      un buon carattere e nuota meglio dei suoi fratelli, - assicurò mamma 
      anatra, - 
      -La bellezza, per un maschio, non ha importanza, - concluse, e lo 
      accarezzò con il becco - andate, piccoli miei, divertitevi e nuotate 
bene!-
      Tuttavia, l'anatroccolo, da quel giorno fu schernito da tutti gli animali 
      del cortile: le galline e le anatre lo urtavano, mentre il tacchino, 
      gonfiando le sue piume, lo impauriva.
      Nei giorni che seguirono, le cose si aggravarono: il fattore lo prese a 
      calci e i suoi fratelli non perdevano occasione per deriderlo e 
      maltrattarlo.
      Il piccolo anatroccolo era molto infelice. Un giorno, stanco della 
      situazione, scappò da sotto la siepe. 
      Gli uccelli, vedendolo, si rifugiarono nei cespugli. "sono così brutto che 
      faccio paura!" pensò l'anatroccolo.
      Continuò il suo cammino e si rifugiò, esausto, in una palude abitata da 
      anatre selvatiche che accettarono di lasciargli un posticino fra le canne.
      Verso sera, arrivarono due oche selvatiche che maltrattarono il povero 
      anatroccolo già così sfortunato.
      Improvvisamente, risuonarono alcuni spari&#8230; le due oche caddero morte 
      nell'acqua! I cacciatori, posti intorno alla palude, continuarono a 
      sparare. Poi i lori cani solcarono i giunchi e le canne. Al calar della 
      notte, il rumore cessò.
      Il brutto anatroccolo ne approfittò per scappare il più velocemente 
      possibile. Attraversò campi e prati, mentre infuriava una violenta 
      tempesta. Dopo qualche ora di marcia, arrivò ad una catapecchia la cui 
      porta era socchiusa.
      L'anatroccolo si infilò dentro: era la dimora di una vecchia donna che 
      viveva con un gatto ed una gallina. Alla vista dell'anatroccolo, il micio 
      cominciò a miagolare e la gallina cominciò a chiocciare, tanto che la 
      vecchietta, che aveva la vista scarsa, esclamò:
      - Oh, una magnifica anatra! Che bellezza, avrò anche le uova&#8230; purché non 
      sia un' anatra maschio! Beh, lo vedremo, aspettiamo un po'!-La vecchia 
      attese tre lunghe settimane&#8230; ma le uova non arrivarono e cominciò a 
      domandarsi se fosse davvero un'anatra! Un giorno, il micio e la gallina, 
      che dettavano legge nella stamberga, interrogarono l'anatroccolo:
      - Sai deporre le uova? - domandò la gallina;
      - No&#8230; - rispose l'anatroccolo un po' stupito.
      - Sai fare la ruota? - domandò il gatto;
      - No, non ho mai imparato a farla! - rispose l'anatroccolo sempre più 
      meravigliato.
      - Allora vai a sederti in un angolo e non muoverti più! - gli intimarono i 
      due animali con cattiveria.Improvvisamente, un raggio di sole e un alito 
      di brezza entrarono dalla porta.
      L'anatroccolo ebbe subito una grande voglia di nuotare e scappò lontano da 
      quegli animali stupiti e cattivi.
      L'autunno era alle porte, le foglie diventarono rosse poi caddero.
      Una sera, l'anatroccolo vide alcuni bellissimi uccelli bianco dal lungo 
      collo che volavano verso i paesi caldi. Li guardò a lungo girando come una 
      trottola nell'acqua del ruscello per vederli meglio: erano cigni! Come li 
      invidiava! 
      L'inverno arrivò freddo e pungente; l'anatroccolo faceva ogni giorno un 
      po' di esercizi nel ruscello per riscaldarsi. Una sera dovette agitare 
      molto forte le sue piccole zampe perché l'acqua intorno a lui non gelasse: 
      ma il ghiaccio lo accerchiava di minuto in minuto&#8230; finché, esausto e 
      ghiacciato, svenne.
      Il giorno seguente, un contadino lo trovò quasi senza vita; ruppe il 
      ghiaccio che lo circondava e lo portò ai suoi ragazzi che lo circondarono 
      per giocare con lui. Ahimè, il poveretto ebbe una gran paura e si gettò 
      prima dentro un bidone di latte e poi una cassa della farina. Finalmente 
      riuscì ad uscire e prese il volo inseguito dalla moglie del contadino.
      Ancora una volta il brutto anatroccolo scappò ben lontano per rifugiarsi, 
      esausto, in un buco nella neve.
      L'inverno fu lungo e le sue sofferenze molto grandi&#8230; ma un giorno le 
      allodole cominciarono a cantare e il sole riscaldò la terra: la primavera 
      era finalmente arrivata!
      L'anatroccolo si accorse che le sue ali battevano con molto più vigore e 
      che erano anche molto robuste per trasportarlo sempre più lontano. Partì 
      dunque per cercare nuovi luoghi e si posò in un prato fiorito. Un salice 
      maestoso bagnava i suoi rami nell'acqua di uno stagno dove tre cigni 
      facevano evoluzioni graziose. Conosceva bene quei meravigliosi uccelli! 
      L'anatroccolo si lanciò disperato verso di loro gridando:
      - Ammazzatemi, non sono degno di voi!-
      Improvvisamente si accorse del suo riflesso sull'acqua: che sorpresa! Che 
      felicità! Non osava crederci: non era più un anatroccolo grigio&#8230; era 
      diventato un cigno: come loro!!
      I tre cigni si avvicinarono e lo accarezzarono con il becco dandogli così 
      il benvenuto, mentre alcuni ragazzi attorno allo stagno declamavano a gran 
      voce la sua bellezza e la sua eleganza.
      Mise la testa sotto le ali, quasi vergognoso di tanti complimenti e tanta 
      fortuna: lui che era stato per tanto tempo un brutto anatroccolo era 
      finalmente felice e ammirato. 
