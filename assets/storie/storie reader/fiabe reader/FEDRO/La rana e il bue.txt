      La rana e il bue
      Una volta una rana vide un bue in un prato. Presa dall'invidia per 
      quell'imponenza prese a gonfiare la sua pelle rugosa. Chiese poi ai suoi 
      piccoli se era diventata più grande del bue. Essi risposero di no. Subito 
      riprese a gonfiarsi con maggiore sforzo e di nuovo chiese chi fosse più 
      grande.
      Quelli risposero: - Il bue.
      Sdegnata, volendo gonfiarsi sempre più, scoppiò e mori.
      Quando gli uomini piccoli vogliono imitare i grandi, finiscono male. 
     