
      Il lupo e il cane
   
      Un lupo magro e sfinito incontra un cane ben pasciuto, con il pelo folto e 
      lucido. Si fermano, si salutano e il lupo domanda:
      - Come mai tu sei così grasso? Io sono molto più forte di te, eppure, 
      guardami: sto morendo di fame e non mi reggo sulle zampe.
      - Anche tu, amico mio, puoi ingrassare, se vieni con il mio padrone. C'è 
      solo da far la guardia di notte perché non entrino in casa i ladri.
      - Bene, ci sto. Sono stanco di prendere acqua e neve e di affannarmi in 
      cerca di cibo.
      Mentre camminano, il lupo si accorge che il cane ha un segno intorno al 
      collo.
      - Che cos'è questo, amico? - gli domanda.
      - Sai, di solito mi legano.
      - E, dimmi: se vuoi puoi andartene?
      - Eh, no - risponde il cane.
      - Allora, cane, goditi tu i bei pasti. Io preferisco morire di fame 
      piuttosto che rinunciare alla mia libertà.
  