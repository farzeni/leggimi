IL GIOVANE POMPIERE
C'era una volta un giovane pompiere che amava talmente tanto il suo lavoro che non tornava mai a casa: dormiva, mangiava, sempre in caserma...un giorno mentre era in caserma a mettere in ordine tutti gli attrezzi insieme alla sua squadra, suonò l'allarme. Usciti dalla caserma arrivarono dinnanzi ad una casa in fiamme, al quarto piano intrappolato nella stanza in fiamme c'era un cucciolo di cane.
Il giovane pompiere senza alcun timore salì sulla scala anti incendio, raggiunse il quarto piano e sotto gli occhi stupiti dei suoi colleghi entrò nella stanza in fiamme, prese il cagnolino in spalla e tossendo per i fumi delle fiamme uscì illeso dalla finestra riportando a terra il cucciolo sano e salvo.
Ci fu un'enorme parata per festeggiare il giovane "eroe", il Sindaco fece un lunghissimo discorso e poi gli consegnò una medaglia per il suo coraggio.
Dato che il cucciolo salvato aveva perso nell'incendio i suoi padroni, da quel giorno divenne la "mascotte" della caserma dei pompieri. 
