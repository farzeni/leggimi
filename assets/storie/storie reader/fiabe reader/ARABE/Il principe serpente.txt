      Il principe serpente
      C'erano una volta un re ed un visir che erano amici da lunga data: 
      entrambe le loro mogli aspettavano un bambino e decisero che se fossero 
      nati un bambino e una bambina li avrebbero poi fidanzati e fatti sposare.
      Ma quando nacquero, la moglie del re ebbe un serpente, mentre la moglie 
      del visir una bellissima bambina.
      La bambina e il serpente crebbero insieme, malgrado tutto: la bambina era 
      contenta del suo amico, per lei non era un animale ripugnante.
      Un giorno, erano ormai grandi, i due stavano giocando insieme quando di 
      colpo la pelle del serpente cadde e venne fuori un bellissimo giovane.
      Poco dopo il ragazzo riprese le sembianze del serpente.
      Non visto, il re aveva assistito a tutto e chiese alla giovane di fare in 
      modo che il figlio non diventasse più un serpente.
      Quando il principe riprese la forma umano la ragazza gli bruciò la pelle 
      di serpente. Lui allora la guardò e scomparve.
      Disperata, la ragazza non sapeva più a chi rivolgersi.
      Un giorno incontrò una vecchia maga, che le disse:
      - Il tuo amato è lontano da qui: dovrai consumare sette paia di scarpe per 
      trovarlo!
      La ragazza allora partì attraverso strade, boschi, deserti e il giorno in 
      cui finì di consumare il settimo paio di scarpe arrivò vicino ad un 
      castello cupo, incastrato su una montagna.
      Fuori c'era un leone malconcio, che le chiese qualcosa da mangiare: lei 
      gli diede l'ultimo pezzo di carne che le era rimasto.
      Poi trovò delle formiche, che le chiesero di aiutarle a ricostruire il 
      proprio formicaio: lei fece come le era stato chiesto. Infine, sulla porta 
      del castello c'era la porta che scricchiolava e lei usò l'ultimo olio che 
      aveva per oliarla.
      Entrò nel castello, in cui viveva un genio malefico, che aveva 
      imprigionato il suo principe.
      Lo trovò incatenato e lo liberò. Ma il genio si buttò al loro 
inseguimento.
      Urlò alla porta:- Chiuditi e non lasciarli uscire!
      Ma la porta gli rispose:- Lei mi ha unto ed ha avuto cura di me, non posso 
      non lasciarla uscire!
      Allora disse alle formiche:- Pungeteli e fermateli!
      Ma le formiche risposero:- Non possiamo: lei ci ha aiutato!
      Per finire il genio urlò al leone: -Sbranali!
      - No, non posso, lei mi ha dato da mangiare!
      Il genio non poteva allontanarsi troppo dal castello e si disintegrò 
      nell'aria.
      La ragazza e il principe tornarono al loro Paese dove si sposarono e 
      vissero felici e contenti. 
