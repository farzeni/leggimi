IL PENNARELLO NERO
C'era una volta un piccolo pennarello nero che viveva in una scatola con tutti i suoi amici colorati. Il pennarello era contento che i bambini lo usassero per colorare. Ma tutte le cose che avevano il suo colore erano brutte e tristi. Il suo amico giallo colorava sempre il sole e le stelle brillanti e il pennarello verde foglie e prati fioriti. I! rosso poi era il colore del cuore e delle mele mature, mentre il bianco colorava le nuvole e le margherite profumate. Persino il pennarello marrone poteva colorare la cioccolata e il suo amico grigio era importante per colorare tutte le cose di ferro, II rosa e il viola potevano colorare farfalle e torte di compleanno. E quanto era invidioso dell'azzurro che colorava il mare e del blu che poteva colorare un be! cielo di notte! Il pennarello nero era sempre più triste: lui colorava solo ragni, fumo e lavagne piene di compiti. Ma un giorno un bambino cominciò a cercarlo tra gli altri colori. Il pennarello nero si preparò a colorare il solito ragno e invece... sorpresa! Quel bambino stava disegnando la sua mamma e aveva proprio bisogno di lui per colorare i suoi bellissimi capelli neri. «Allora sono importante anch'io!» pensò il pennarello nero e, finalmente contento, continuò ad aiutare tanti altri bambini a colorare.