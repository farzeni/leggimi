Il volto della vendetta 02

Entrati che furono nel fiume, con l'acqua sopra le caviglie mentre aspettavano che arrivassero i cavalli, echeggiarono da dietro un ammasso roccioso poco lontano dalle rive del Gila una disordinata cacofonia di spari a ritmo serrato. All'udire il frastuono i cavalli si imbizzarrirono e presero ad impennarsi agitati. Tutti e tre i cavalieri corsero in mezzo al fiume ad acchiappare le redini prima che le bestie prendessero il via lasciandoli appiedati in mezzo a quella specie di deserto. Poi John montò al volo in sella, immediatamente imitato dai due compagni, e si lanciò al galoppo attraverso il fiume alzando un'enorme nube d'acqua. Frattanto al rumore degli spari disordinati s'aggiunse il crepitare scandito di ripetute salve di una fucileria ben nutrita. Mc Thierman fece segno a Mike e Matt di affincarsi a lui, e spiegò loro: "Là in mezzo c'é un reparto di cavalleria, e questi spari ordinati stanno ad indicare che sono riusciti ad organizzarsi in difesa. E quasi certamente dall'altra parte della battaglia sta una banda di Apache Chiricahuas. Perciò statemi bene a sentire: fate tutto quello che vi dico io, e statemi sempre dietro. Se vi ordino di sparare, sparate. 
Se vi ordino di scappare, seguitemi a rotta di collo. Ma soprattutto, fate quello che vi dico alla svelta. Avete capito?". I due compagni del pistolero risposero a coro unanime: "Sì!". A questo punto John accelerò l'andatura e spronò il cavallo verso l'attacco di un pendio che saliva fra le rocce. Attaccò con decisione il ripido declivio, e spinse il destriero su fra i massi, fino a raggiungere un tratto più in piano, ma neppure allora si fermò. Continuò a galoppare in un pericoloso slalom negli angusti passaggi fra i roccioni e le alte pareti rosse delle gole, fino a spuntare sulla cima dello spartiacque della ampia gola di un piccolo affluente del Gila. Quando l'irlandese ed il ragazzo lo raggiunsero, allargò le braccia per fermarli e mostrò loro attentamente la situazione. 
