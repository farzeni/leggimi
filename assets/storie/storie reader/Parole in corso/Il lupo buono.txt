IL LUPO BUONO
C'era una volta un lupo buono che voleva essere amico di tutti gli animali. Al lupo buono non piaceva mangiare carne ma solo erba e frutta, soprattutto mele, pere, fichi, uva, more e banane.
Ma tutti gli animali, quando lo incontravano, fuggivano perché avevano paura di
lui. Il lupo stava sempre solo, era triste e piangeva così forte che gli animali del
bosco non riuscivano più a dormire. Allora un gufo, una rana e una lumaca si
fecero coraggio, andarono a trovarlo e gli chiesero: «Perché piangi tanto?».
E il lupo rispose: «Tutti hanno paura di me e scappano quando mi vedono. Ma io
sono buono, mangio solo erba e frutta!».
Allora i tre animali gli dissero: «Non ti preoccupare. Da oggi in poi staremo noi con
te e, vedrai, insieme ci divertiremo!».
Da quel giorno il lupo diventò amico del gufo, della rana e della lumaca ma
anche di tutti gli altri animali del bosco.