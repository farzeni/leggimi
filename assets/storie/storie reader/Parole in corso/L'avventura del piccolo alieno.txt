L'AVVENTURA DEL PICCOLO ALIENO
C'era una volta un piccolo alieno che viveva su uno strano pianeta molto
lontano dalla Terra, L'alieno era sempre alla ricerca di nuove avventure, era
molto curioso e voleva conoscere tante cose.
Un giorno decise di scoprire come erano fatte tutte quelle persone che
vivevano sul pianeta Terra. Così prese la sua navicella e partì.
Quando arrivò sulla Terra cercò un bel libro illustrato per studiare i! corpo
umano. Finalmente poteva sapere che quegli esseri avevano due gambe
per camminare e anche due braccia per giocare.
Avevano un solo naso per respirare e una bocca per parlare, un bel collo
lungo e una testa tutta rotonda. Non come la sua, che era quadrata!
Chissà le orecchie a cosa servivano, quegli strani esseri ne avevano persino
due. E quel piccolo cerchio sulla gamba, il ginocchio, che girava come un
disco! Per non parlare delle mani che servivano per fare tantissime cose e
tutti quei denti in bocca per mangiare quello che volevano.
«Come sono strani questi uomini» pensò il piccolo alieno «hanno tanti denti
e tanti capelli, ma non hanno neanche un'antenna!». Un po'deluso il piccolo
alieno decise di tornare sul suo pianeta. Lì nessuno aveva due orecchie e
due occhi ma, come lui, tutti avevano una bellissima antenna sulla testa!