Il volto della vendetta 28

El Canyon Del Diablo è un'ampia gola, dagli innumerevoli punti d'accesso, che al proprio interno si perde in una miriade di stretti anfratti, o s'apre in immensi spazi aperti in mezzo ai quali, a loro volta, s'ergono torrioni rocciosi o s'inabissano voragini di massi rossastri. Mc Thierman infilò ostinato e deciso l'imboccatura del Canyon. Gatewood fece fermare il reparto prima di fare ingresso in mezzo a quel labirinto di pietra. Ma quando vide John infilarvisi senza ripensamenti, non poté esitare, ed ordinò, riluttante, il galoppo dritto verso l'entrata. Quando furono all'interno, si ritrovarono in un'enorme valle, circondata da invalicabili scoscese pareti di pietra rossa, il cui unico altro sbocco era un altro passaggio all'altra estremità dell'ampissima gola. D'improvviso Mc Thierman arrestò la sua corsa tirando le redini fino a far impennare il cavallo, e voltandolo sulle zampe posteriori. Lo squadrone si fermò, un poco più lentamente, facendo cerchio intorno a lui. Nella valle l'immobilità delle vibrazioni nell'aria, era turbata soltanto dal nitrire nervoso dei cavalli. Poi, come dal nulla, in 
mezzo all'alzarsi di urla selvagge, dallo sbocco da cui erano entrati i soldati dietro al pistolero, irruppero al galoppo una banda di Chiricahuas. Quasi contemporaneamente, dall'altro canalone d'accesso fece ingresso un'altro manipolo d'Apaches in assetto di guerra. I soldati, terrorizzati e disorientati, si guardavano fra loro. Prima soltanto che Gatewood avesse il tempo di guardare in entrambe le direzioni per decidere il da farsi, Mc Thierman aveva estratto le sue due Colt 45 con una mossa fulminea. Altrettanto rapidamente, Gatewood pose mano alla propria rivoltella, ed ordinò ai suoi soldati: "Armi alla mano!", e poi, immediatamente dopo, quando tutti erano girati verso il secondo canalone: "Trombettiere, Carica!". La tromba squillò acuta e gloriosa in mezzo al frastuono di urla e spari, mentre il manipolo di eroi si gettava contro gli altrettanto coraggiosi Apaches, che altro non facevano se non pensare di stare dalla parte giusta, come ogni combattente in guerra. Mc Thierman, le redini fra i denti, si era gettato in mezzo ai pellirosse sparando furiosamente con entrambe le pistole. Gatewood, dietro di lui, con 
maestria militare e coraggio umano guidava magistralmente la carica sfondando con successo le linee nemiche. 
