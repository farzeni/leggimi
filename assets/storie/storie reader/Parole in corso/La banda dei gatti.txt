LA BANDA DEI GATTI
Alla periferia della città viveva una banda di gatti molto famosa, tanto famosa che ogni gatto avrebbe voluto farne parte. Anche il gatto Mimmo voleva essere uno della banda, ma per essere ammesso avrebbe dovuto dimostrare il suo coraggio. Il capo della banda dei gatti gli disse: «Se vuoi diventare uno dei nostri devi portarci il pesce rosso del tuo padrone!!!».
«Come farò a prendere il pesce rosso del mio padrone, se si trova in una vaschetta sopra il tavolo del salotto?» rispose il gatto Mimmo. Ma il capo della banda non voleva sentire ragioni, voleva mangiare il piccolo pesce ad ogni costo. Il gatto Mimmo provò ancora a convincerlo: «Non posso proprio prenderlo perché il cane Fido dorme sempre sulla poltrona vicino al tavolo!!!». Ma in realtà il problema non era tanto il cane Fido, quanto il fatto che il gatto Mimmo era un grande amico del piccolo pesce rosso.
Mimmo, infatti, voleva molto bene al pesce rosso e non gli avrebbe fatto del male, per nessun motivo. Così il gatto Mimmo rinunciò a entrare a far parte della banda dei gatti e il suo amico fu salvo.