LA MOTO DI CITTÀ
C'era una volta una moto di città che decise di partire per raggiungere un suo amico taxi che viveva a Parigi.
Un giorno preparò (e valige, fece un pieno di benzina e cominciò a sfrecciare sulle strade. Incontrò tante automobili e tanti autobus che lavoravano nella sua città. Una notte, stanchissima, decise di riposarsi in una galleria. I suoi amici treni, che vivevano lì sotto, le raccontarono incredibili storie su altri mezzi di trasporto. Anche loro, come lei, avevano deciso di intraprendere viaggi così lunghi. Così la moto conobbe la storia degli autocarri e dei camion che, ogni giorno, percorrevano centinaia di chilometri per raggiungere città lontanissime, le storie delle navi e dei traghetti che solcavano g\\ oceani alla volta di luoghi sconosciuti. Le storie più affascinanti parlavano degli aerei che sapevano volare, degli elicotteri e delle ambulanze, che avevano salvato tante persone in difficoltà. La moto di città era sempre più ansiosa di vivere un'avventura come quelle raccontate dai treni, e ripensava ai suoi semplici amici che lavoravano in città. La piccola barca del porto aiutava il pescatore, la bicicletta del postino che consegnava le lettere in tutta la città. C'era poi la metropolitana che ogni giorno accompagnava le persone al lavoro. Quante storie avrebbe potuto raccontare agli amici al suo ritorno! La mattina seguente si svegliò di buon ora, fece colazione con un pieno di benzina e partì alla volta di Parigi. La piccola moto tornò a sfrecciare sulle strade, ormai lontane dalla città, che l'avrebbero portata a vivere mille fantastiche avventure.