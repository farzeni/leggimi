      Riccidoro
      C'erano una volta tre Orsi, che vivevano in una casina nel bosco. C'era 
      Babbo Orso grosso grosso, con una voce grossa grossa; c'era Mamma Orsa 
      grossa la metà, con una voce grossa la metà; e c'era un Orsetto piccolo 
      piccolo con una voce piccola piccola. Una mattina i tre Orsi facevano 
      colazione e Mamma Orsa disse: - La pappa e troppo calda, ora. Andiamo a 
      fare una passeggiata nel bosco, mentre la pappa diventa fredda.
      Cosi i tre Orsi andarono a fare una passeggiata nel bosco. Mentre erano 
      via, arrivò una piccola bimba chiamata Riccidoro. Quando vide la casetta 
      nel bosco, si domandò chi mai potesse vivere là dentro, e picchiò alla 
      porta. Nessuno rispose, e la bimba picchiò ancora. Nessuno rispose: 
      Riccidoro allora aprì la porta ed entrò. E là, nella piccola stanza, vide 
      una tavola apparecchiata per tre. C'era una scodella grossa grossa, una 
      scodella grossa la metà e una scodella piccola piccola. Riccidoro assaggiò 
      la pappa della scodella grossa grossa:
      - Oh! E' troppo calda! disse. Assaggiò la pappa della scodella grossa la 
      metà:
      - Oh! E' troppo fredda! Poi assaggiò la pappa della scodella piccola 
      piccola:
      - Oh ! Questa sì che va bene ! - E se la mangiò tutta. Poi entrò in 
      un'altra stanza, e là vide tre seggiole. C'era una seggiola grossa grossa, 
      c'era una seggiola grossa la metà e c'era una seggiola piccola piccola. 
      Riccidoro si sedette sulla seggiola grossa grossa:
      - Oh! Questa è troppo dura! - disse. Si sedette sulla seggiola grossa la 
      metà:
      - Oh! Questa è troppo molle! Poi si sedette sulla seggiola piccola 
piccola:
      - Oh! Questa sì che va bene! E vi si sedette con tanta forza, che la 
      ruppe. 
      Entrò allora in un'altra stanza e là vide tre letti. C'era un letto grosso 
      grosso, c'era un letto grosso la metà, e c'era un letto piccolo piccolo. 
      Riccidoro si stese sul letto grosso grosso: 
      Oh! Questo e troppo duro! disse. 
      Provo il letto grosso la metà:
      - Oh! Questo e troppo molle! 
      lnfine provò il letto piccolo piccolo: 
      Oh! Questo si che va bene! sospirò, e subito prese sonno. Mentre Riccidoro 
      dormiva i tre Orsi tornarono dalla passeggiata nel bosco. 
      Guardarono la tavola, e Babbo Orso grosso grosso disse con la sua voce 
      grossa grossa: 
      - QUALCUNO HA ASSAGGIATO LA MIA PAPPA . 
      Mamma Orsa grossa la metà disse con la sua voce grossa la metà: 
      Qualcuno ha assaggiato la mia pappa ! 
      L'Orsetto piccolo piccolo disse con la sua voce piccola piccola: 
      - Qualcuno ha assaggiato la mia pappa e se l'e mangiata tutta!- I tre Orsi 
      entrarono nella camera accanto. 
      Babbo Orso grosso grosso guardò la sua seggiola e disse con la sua voce 
      grossa grossa:
      - QUALCUNO Sl E' SEDUTO SULLA MIA SEGGIOLA !
      Mamma Orsa grossa la metà disse con la sua voce grossa la metà: - Qualcuno 
      si è seduto sulla mia seggiola ! 
      E l'Orsetto piccolo piccolo gridò con la sua voce piccola piccola: 
      - Qualcuno si è seduto sulla mia seggiola e l'ha rotta! 
      I tre Orsi entrarono infine nella camera da letto. 
      Babbo Orso grosso grosso disse con la sua voce grossa grossa: 
      - QUALCUNO Sl E' STESO SUL MIO LETTO 
      Mamma Orsa grossa la metà disse con la sua voce grossa la metà: - Qualcuno 
      si è steso sul mio letto ! 
      E l'Orsetto piccolo piccolo gridò con la sua voce piccola piccola: 
      - Qualcuno si è steso sul mio letto, ed eccola qui! 
      La voce acuta dell'Orsetto piccolo piccolo svegliò Riccidoro, e voi potete 
      ben immaginare come si spaventò nel vedere i tre Orsi che la guardavano. 
      Balzò giù dal letto, attraversò la stanza di corsa, saltò fuori dalla 
      finestrella bassa, e fuggì via nel bosco tanto in fretta come mai le sue 
      gambe l'avevano fatta correre. 
     