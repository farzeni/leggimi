Il volto della vendetta 36

Alle parole di Mc Thierman seguì un momento di silezio. Poi, i quattro si guardarono fra loro, con complicità. Quindi, mossi da un tacito accordo, scattarono di corsa in direzione delle scuderie. Ne uscirono pochi minuti dopo, tutti e quattro a cavallo: la piccola Louise su un puledro pezzato dal musetto simpatico, Matt su un potente e muscoloso stallone nero che si era procurato in una missione da un Apache ucciso, Mike l'irlandese su un baio tozzo ma robusto vinto al poker, e Kathleen sullo stupendo esemplare che aveva vinto a Matt, tutti bardati e caramistati per un lungo viaggio. Si diressero verso Mc Thierman, e Katie disse: "No, signor John Douglas! Hai vinto tu anche questa volta, perché veniamo tutti con te!". John guardò tutti quanti, e da tutti ricevette in risposta occhiate di assenso. Ne sorrise compiaciuto. Uscirono dalla porta del forte, e si allinearono sulla pianura, con Mc Thierman al centro. "Dove si va, John?". Mc Thierman avanzò di qualche passo del cavallo davanti agli altri. Si prese in faccia tutto il vento che spazzava in quella stagione la prateria. Quindi, con calma, trasse dalla tasca della camicia un lungo sigaro, che passò sotto 
il naso con piacere sentendone tutti i profumi. Sempre meditabondo, strappò il fondo del tabacco con i denti, sputò e l'accese aspirando ampiamente. Poi, col sigaro fra i denti, girò il cavallo verso gli altri, e indicò alle sue spalle: "Andiamo da quella parte, verso la luce del mattino!". Detto questo, voltò il cavallo e si lanciò al galoppo. Tutti gli altri lo imitarono, e tutti quanti partirono galoppando liberi nella prateria, verso l'orizzonte che intravedevano verso l'inizio del giorno. Laggiù, una volta e per sempre, li aspettava l'Avventura! 
