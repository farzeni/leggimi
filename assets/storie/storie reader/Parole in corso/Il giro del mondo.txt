IL GIRO DEL MONDO
Giriamo tutto il mondo con i mezzi di trasporto,
cominciamo dagli oceani e dalle città che hanno il porto.
Per attraversare il mare c'è la barca o il traghetto,
per salire sulla nave dobbiamo avere il biglietto.
Si può prendere il motoscafo o andare a nuoto,
ma se siamo sulla strada dobbiamo andare in moto.
Per andare più lontano c'è l'automobile da guidare,
un camion, una jeep o un taxi da pagare.
Se viaggiamo su un treno siamo sulla ferrovia,
per salire su in montagna prendiamo la funivia.
Con l'elicottero e l'aereo possiamo volare,
se abbiamo fretta di partire facciamo prima ad arrivare.
Con il camper possiamo stare in vacanza una settimana,
se restiamo in città prendiamo il tram o la metropolitana.
Possiamo usare un furgone per svuotare una cantina,
ma solo con l'autobotte trasportiamo la benzina.
Se andiamo più vicino pedaliamo in bicicletta,
per andare a trovare un amico senza fretta
e sognare un bel viaggio che ci porti via,
ma senza mezzi di trasporto, solo con la fantasia!