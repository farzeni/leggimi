CHE MESTIERE FARO'?
«Chissà da grande che mestiere farò,
quando dovrò lavorare e non giocherò».
Si chiede Andrea sfogliando una rivista,
che parla di un pilota che corre su una pista.
Sarò un vigile, un fabbro oppure un cantante,
per vendere i giocattoli dovrei fare il negoziante.
Tanti anni di studio per diventare ingegnere,
essere attento e paziente per fare il portiere.
Per aiutare gli altri vorrei fare l'infermiere,
per spegnere il fuoco diventerei pompiere.
Sarebbe bello guidare un trattore!
Potrei vivere in campagna e fare l'agricoltore.
Vorrei conoscere la gente facendo il barista,
oppure diventare un famoso artista,
fotografo, pittore, cantante, musicista,
Se poi scrivessi bene, potrei fare il giornalista,
Lavorare in una fabbrica come operaio,
aggiustare le scarpe come fa il calzolaio.
Per curare le persone potrei diventare medico,
userei microscopio e dosatori se volessi fare il chimico.
Ogni mestiere ha una particolarità,
ci vogliono pazienza, impegno e volontà.
Vuoi diventare bravo in una professione?
Servono studio, impegno e... tanta passione!