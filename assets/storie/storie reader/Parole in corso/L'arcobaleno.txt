L'ARCOBALENO
Una mattina, i folletti della Città del cielo azzurro si svegliarono e trovarono una brutta sorpresa. Durante la notte, Omero, il folletto con il cappello nero, aveva rubato i colori dell'arcobaleno.
Gigio, il folletto più anziano con il cappello grigio, ordinò a Franco, il folletto coraggioso con il cappello bianco, di scendere sulla terra e recuperare tutti i colori dell'arcobaleno. Franco, il folletto con il cappello bianco, si tuffò subito in mare e, dopo aver tanto nuotato, trovò il blu dentro una conchiglia. In un prato molto grande, in mezzo all'erba, trovò il verde. Il prato era pieno di fiori colorati e, proprio lì, il folletto Omero aveva nascosto il viola. Poi Franco scavò una buca profonda sotto la terra marrone e... che miracolo! Trovò l'arancione. Infine scoprì il rosso, nascosto sotto una pianta di rose. Bisognava recuperare solo il giallo e, una bella mattina, riuscì a catturarlo dentro un raggio di sole. Così, dopo aver ritrovato tutti i colori, il folletto Franco ritornò a casa, stanco ma felice. Finalmente l'arcobaleno potè tornare a risplendere, tra cielo e terra, con tutti i suoi colori, per la gioia dei folletti della Città del cielo.