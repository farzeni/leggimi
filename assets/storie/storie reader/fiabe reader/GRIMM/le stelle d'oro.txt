Fratelli Grimm favola: le stelle d'oro
      Fiabe | Le Fiabe classiche | Le Favole nel mondo | Autori | Scrivi o 
      disegna la tua fiaba, il tuo racconto | Amici | Contatti
      Le stelle d'oro 
      Favola dei Fratelli Grimm.
      Le stelle d'oro
      J. e W. Grimm
      Era rimasta sola al mondo. L'avevano messa sopra una strada dicendole: &#8220; 
      Raccomandati al cielo, povera bimba!
      E lei, la piccola orfana, s'era raccomandata al cielo! Aveva giunte le 
      manine, volto gli occhi su, su in alto, e piangendo aveva esclamato: &#8220; 
      Stelle d'oro, aiutatemi voi!
      E girava il mondo così, stendendo la manina alla pietà di quelli che erano 
      meno infelici di lei. L'aiutavano tutti, è vero, ma era una povera vita, 
      la sua: una vita randagia, senza affetti e senza conforti.
      Un giorno incontrò un povero vecchio cadente; l'orfanella mangiava 
      avidamente un pezzo di pane che una brava donna le aveva appena dato.
      &#8220; Ho fame &#8220; sospirò il vecchio fissando con desiderio infinito il pezzo di 
      pane nelle mani della bimba; &#8220; ho tanta fame!
      &#8220; Eccovi, nonno, il mio pane, mangiate.
      &#8220; Ma, e tu?
      &#8220; Ne cercherò dell'altro.
      Il vecchio allora la benedisse: &#8220; Oh, se le stelle piovessero su te che 
      hai un cuore così generoso!
      Un altro giorno la poverina se ne andava dalla città ala campagna vicina. 
      trovò per via una fanciulla che batteva i denti dal freddo; non aveva da 
      ricoprirsi che la pura camicia.
      &#8220; Hai freddo? &#8220; le domandò l'orfanella.
      &#8220; Sì, &#8220; rispose l'altra &#8220; ma non ho neppure un vestito.
      &#8220; Eccoti il mio: io non lo soffro il freddo, e se anche lo sento, mi rende 
      un po' meno pigra.
      &#8220; Tu sei una stella caduta da lassù; oh se potessi, vorrei... vorrei che 
      tutte le altre stelle ti cadessero in grembo come pioggia d'oro.
      E si divisero. L'orfanella abbandonata continuò la strada che la conduceva 
      in campagna, presso una capanna dove pensava di riposare la notte, e 
      l'altra corse via felice dell'abitino che la riparava così bene.
      La notte cadeva adagio adagio e le stelle del firmamento si accendevano 
      una dopo l'altra come punti d'oro luminosi. L'orfanella le guardava e 
      sorrideva al ricordo dell'augurio del vecchio e di quello uguale della 
      bimba cui aveva regalato generosamente il suo vestito. Aveva freddo anche 
      lei, ora; ma si consolava perché la cascina a cui era diretta non era 
      lontana; già ne aveva riconosciuti i contorni.
      &#8220; Ah sì! &#8220; pensava: &#8220; se le stelle piovessero oro su di me ne raccoglierei 
      tanto tanto e farei poi tante case grandi grandi per ospitare i bambini 
      abbandonati. Se le stelle di lassù piovessero oro, vorrei consolare tutti 
      quelli che soffrono; sfamerei gli affamati, vestirei i nudi... Mi vestirei 
      &#8220; disse guardandosi con un sorriso; &#8220; io mi vestirei perché, davvero, ho 
      freddo.
      Si sentì nell'aria un canto di voci angeliche, poi il tintinnio armonioso 
      di oro smosso. La bimba guardò in alto: subito cadde in ginocchio e tese 
      la camicina. Le stelle si staccavano dal cielo, e , cambiate in monete 
      d'oro, cadevano a migliaia attorno a quell'angioletto che, sorridendo, le 
      raccoglieva felice:
      &#8220; Sì, sì! Farò fare, sì, farò fare uno, no... tanti bei palazzi grandi per 
      gli abbandonati e sarò il conforto di tutti quelli che soffrono!
      Dal cielo, il soave canto di voci di paradiso ripeteva: &#8220; Benedetta! 
      Benedetta!
      fratelli Jachob e Wilhelm Grimm
      Favole e fiabe dei Fratelli Grimm


Personaggi delle fiabe da colorare
Privacy - Pubblicità - Contattaci
