Il leone ingrato
      Molto tempo fa, in un piccolo villaggio, viveva un leone.
      Disturbava continuamente la gente del villaggio e uccideva chiunque 
      passasse vicino alla sua capanna.
      Il re del villaggio allora indisse una riunione straordinaria. In essa 
      tutti i cacciatori del villaggio decisero di andare in cerca del leone e 
      di ucciderlo. 
      Costruirono anzitutto una capanna molto resistente, dove potessero 
      rinchiudere il leone prima di ucciderlo.
      I cacciatori riuscirono poi a catturare il leone e lo rinchiusero nella 
      capanna in attesa di punirlo senza pietà.
      Il giorno dopo, un uomo stava passando vicino alla capanna: il leone lo 
      supplicò di aprire la capanna e di farlo uscire. L'uomo all'inizio 
      resistette, ma poi cedette alla continua implorazione del leone e aprì la 
      capanna. Appena il leone usci fuori si avventò sul'uomo cercando di 
      ucciderlo. Questi pregò il leone di risparmiarlo, ma inutilmente. 
      La gente che passava di là informò il villaggio di quello che stava 
      succedendo.
      L'uomo e il leone raccontarono la loro versione dei fatti. Molti 
      patrocinavano la morte dell'uomo, molti altri imploravano clemenza. 
      Passava di là un lupo, che viveva nelle vicinanze del villaggio, e si 
      fermò ad ascoltare la controversia. Chiese poi le diverse argomentazioni. 
      L'uomo raccontò al lupo che il leone nella capanna stava soffrendo: lo 
      aveva supplicato di aprire la capanna per poter uscire. Così aveva fatto, 
      ma il leone dopo essere uscito aveva cercato di ucciderlo.
      Il lupo ascoltò molto attentamente il racconto dell'uomo.
      Il lupo, animale molto saggio e intelligente, disse che non gli erano 
      chiari i termini della controversia, per cui proponeva una dimostrazione. 
      Consigliò di tornare alla capanna per verificare sul posto l'accaduto.
      Allora l'uomo tornò alla capanna, aprì la porta e il leone vi entrò; il 
      lupo chiese di riportare la porta nella posizione originaria. L'uomo e il 
      leone dissero che era chiusa ermeticamente: l'uomo allora chiuse la porta 
      con il lucchetto, cosi ché il leone non potesse uscire. 
      Il lupo parlò al leone e gli disse:
      «Sei un ingrato: una persona ti ha aiutato a uscire dalla capanna e tu 
      volevi ucciderla. Perciò tu rimarrai nella capanna e vi morirai, mentre 
      l'uomo andrà via libero.» 
      L'uomo potè andarsene, mentre il leone rimase dentro la capanna a 
soffrire.
