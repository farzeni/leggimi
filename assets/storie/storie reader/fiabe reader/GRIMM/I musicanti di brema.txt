Fratelli Grimm - I musicanti di brema
      Fiabe | Le Fiabe classiche | Le Favole nel mondo | Autori | Scrivi o 
      disegna la tua fiaba, il tuo racconto | Amici | Contatti
      I musicanti di Brema
      La raccolta di favole dei Fratelli Grimm.
      I musicanti di Brema
      I fratelli Grimm
      C'era una volta un vecchio asino che aveva lavorato sodo per tutta la 
      vita. Ormai non era più capace di portare pesi e si stancava facilmente, 
      per questo il suo padrone aveva deciso di relegarlo in un angolo della 
      stalla ad aspettare la morte.
      L'asino però non voleva trascorrere così gli ultimi anni della sua vita. 
      Decise di andarsene a Brema, dove sperava di poter vivere facendo il 
      musicista.
      Si era incamminato da poco quando incontrò un cane, magro e ansante.
      "Come mai hai il fiatone?" gli chiese.
      "Sono dovuto scappare in tutta fretta per salvare la pelle" gli rispose il 
      cane. "Il mio padrone voleva uccidermi, perché ora che sono vecchio non 
      gli servo più".
      "Purtroppo è vero &#8211; continuò - non sono più capace di rincorrere la 
      selvaggina come una volta, e sono così debole che non spavento più 
      nessuno. Ma ora come farò a procurarmi da mangiare?"concluse depresso.
      "Vieni a Brema con me" suggerì l'asino. "Laggiù faremo fortuna con la 
      musica: io suonerò il liuto e tu mi darai il ritmo con il tamburo"
      Il cane accettò la proposta e s'incamminò con il nuovo amico.
      Non avevano percorso molta strada che s'imbatterono in un gatto che 
      miagolava disperato.
      "Cosa ti è successo per lamentarti in questa maniera?" gli chiese l'asino.
      "Sono vecchio e soffro d'artrite, per questo non sono più agile come una 
      volta e devo stare al caldo. Ma vedendomi riposare vicino al caminetto, 
      ieri il mio padrone si è infuriato, mi ha accusato di essere un 
      fannullone, mi ha rimproverato di non saper acciuffare nemmeno un topolino 
      e mi ha cacciato da casa. Senza pietà! Pensare che l'ho servito fedelmente 
      per tutta la vita!&#8230; Ora non so proprio dove andare, non so proprio come 
      sbarcare il lunario!" rispose singhiozzando il gatto.
      "Allora vieni a fare il musicista con noi a Brema" gli dissero insieme 
      l'asino e il cane.
      Il gatto non se lo fece ripetere due volte e pieno di speranza si unì a 
      loro.
      Passando davanti ad una fattoria, furono distratti da un gallo che 
      schiamazzava rincorso da una massaia.
      "Mi vuole tirare il collo! Vuole me perché non ha un tacchino da cucinare 
      per il pranzo della domenica! Mi vuole tirare il collo!" urlava 
      terrorizzato.
      I tre compari gli gridarono: "Vieni con noi! Con la tua bella voce 
      conquisteremo Brema!"
      Non ebbero il tempo di aggiungere altro che, appollaiato sulla schiena 
      dell'asino, sentirono il gallo che li incitava:
      "Corriamo, corriamo, prima che la padrona mi acchiappi!"
      Una corsa disperata fin nel folto del bosco. Lì finalmente ripresero 
fiato!
      Ormai si era fatto buio e, si sa, di notte non è prudente viaggiare. 
      Dovevano cercare qualcosa da mangiare e un posto per dormire almeno per 
      quella notte. Rifocillati e riposati, l'indomani sarebbero ripartiti per 
      Brema.
      Fu allora che sentirono dei rumori &#8230;
      Nascosti tra i cespugli, si guardarono intorno &#8230; videro una casa: ecco da 
      dove arrivavano brusio, risate e&#8230; un profumo d'arrosto!
      Erano così stanchi e così affamati!
      Cercando di non fare rumore si avvicinarono alla casa e, con cautela, 
      sempre senza farsi scorgere, guardarono all'interno attraverso la 
finestra.
      Non potevano credere ai loro occhi! In mezzo alla stanza c'era un tavolo 
      colmo di buone cose: un tacchino ripieno, mortadelle invitanti, formaggi 
      di tutti i tipi, pane d'ogni forma, torte stupende, frutta profumata,&#8230;
      "Potremmo chiedere ospitalità&#8230;" non ebbero il tempo di aggiungere altro, 
      che i quattro amici videro avvicinarsi al tavolo quattro ceffi paurosi. 
      Dunque quello era il covo dei briganti!
      Se quei tipacci li avessero visti, sarebbe stata la loro fine!
      Si sa che la fame aguzza l'ingegno!
      Nascosti tra i cespugli, studiarono un piano diabolico, che avrebbe 
      spaventato quei briganti, così da obbligarli a scappare dal loro covo e da 
      lasciare tutto quel ben di dio da mangiare a loro completa disposizione.
      Nel buio e nella tranquillità della notte, interrotti solo dalla luce che 
      irradiava dall'interno della casa e dal vociare sguaiato dei briganti, si 
      avvicinarono alla finestra.
      In silenzio perfetto l'asino appoggiò le zampe sul davanzale, il cane 
      balzò sul dorso dell'asino, il gatto si arrampicò fin sulla testa del cane 
      e il gallo si appollaiò sulle spalle del gatto.
      Quindi ad un cenno dell'asino, diedero inizio al loro primo concerto:
      &#8230; e fu tutto un ragliare, abbaiare, miagolare e schiamazzare.
      Un inferno! Terrorizzati, i quattro briganti cercarono la salvezza fuori 
      dalla casa, ma all'uscita furono investiti da un essere che calciava, 
      graffiava, mordeva, beccava!
      Un INFERNO! Scapparono per non tornare mai più in quel luogo maledetto!
      I quattro amici non ci pensarono due volte: si precipitarono all'interno 
      della casa, senza esitare si sedettero intorno al tavolo&#8230; e &#8230;
      credo che siano ancora lì che mangiano e ridono, che ridono e mangiano&#8230;
      Lì era il Paradiso!
      Raccolta di favole Fratelli Grimm
      Favole e fiabe dei Fratelli Grimm


Personaggi delle fiabe da colorare
Privacy - Pubblicità - Contattaci
