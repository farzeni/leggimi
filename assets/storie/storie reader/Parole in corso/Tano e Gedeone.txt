TANO E GEDEONE
Tano il calciatore andava in giro in bicicletta per le strade della città, quando si
sentì chiamare da un amico, l'allenatore Gedeone.
Gedeone guidava la sua nuova jeep ed indossava un giubbotto di lana, morbido
e caldo. Quel giubbotto era così bello, che Tano ne avrebbe voluto uno anche
per sé. Gedeone gli propose di andare a cercarne uno uguale in un negozio di
abbigliamento. La commessa mostrò ai due amici maglioni, felpe, cappotti,
giacche, sciarpe e vestiti, ma... di giubbotti non ne aveva più nemmeno uno.
Tano il calciatore era triste e sconsolato.
Allora Gedeone gli propose di prendere insieme l'autobus e di andare da Marta,
una sarta molto brava a confezionare giubbotti di lana. In pochi giorni, Marta
preparò un giubbotto molto bello, fatto su misura per Tano. Così sul volto di Tano
tornò di nuovo il sorriso e i due amici, andando insieme allo stadio, mostrarono a
tutti i loro favolosi giubbotti.