IL VESTITO
Racconto dal vero



Un contadino si diede al commercio e guadagnò tanto di quel denaro che diventò ben 
presto un ricco mercante. Aveva al suo servizio centinaia e centinaia di commessi: 
erano tanti che egli stesso non li conosceva tutti neppure di nome.
Un giorno, il capo dei lavoranti si accorse che dalla cassa erano scomparsi ventimila rubli. 
Egli svolse un'indagine accurata e finì con lo scoprire il ladro.
Andò quindi dal mercante e gli disse:
< Ho trovato il ladro. Lo si deve mandare subito in Siberia, in esilio.>
< Chi è il ladro? > chiese il mercante. Il capo dei lavoranti rispose
< E' Ivan Petrov. Ha già confessato tutto.>
Il mercante riflettè un istante, poi disse:
< No, a Ivan Petrov si deve perdonare.>
< Come?! Perdonargli? > protestò molto sorpreso il capo dei lavoranti. 
< Ma se gli perdoneremo, altri potrebbero fare come lui e in poco tempo 
tu verresti spogliato di tutte le tue ricchezze.>
Ma il mercante ripetè:
< A Ivan Petrov si deve proprio perdonare.> Quando io mi sono messo a fare 
il mercante, noi due eravamo amici. Quando mi sono ammogliato io non avevo un 
abito decente per presentarmi all'altare. Allora, Ivan Petrov mi prestò il suo vestito nuovo. 
Quel vestito non l'ho mai dimenticato. Per questo si deve perdonare a Ivan Petrov
E fu per quel vestito che Ivan Petrov non venne mandato in Siberia.
