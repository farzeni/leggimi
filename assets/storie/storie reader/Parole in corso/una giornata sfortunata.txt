UNA GIORNATA SFORTUNATA
II signor Antonio si svegliò una mattina con una goccia d'acqua che, dal soffitto, gli colava dritta sul naso. Fuori pioveva a dirotto. «Non è possibile!» pensò «Si è di nuovo rotto il tetto...».
Si vestì in tutta fretta, prese la macchina e corse a chiedere aiuto a un suo amico muratore. «Certo che ti aiuterò a ricostruire il tetto» gli disse l'amico «ma ho bisogno del falegname per tagliare il legno e del fabbro per lavorare i ferri... e poi avrò bisogno di qualche operaio che mi aiuti». Così il signor Antonio andò dal suo negoziante di fiducia per comprare tutto l'occorrente perla riparazione. Nel negozio incontrò il parrucchiere che stava chiacchierando con il giovane commesso del negozio. Pensò di chiedere al parrucchiere, che sapeva sempre tutto sugli abitanti del suo piccolo paese, dove avrebbe potuto trovare un geometra e degli operai che lo aiutassero nella progettazione e nella costruzione del tetto. «Può provare a chiedere al barista» rispose il parrucchiere «lui sì che conosce un sacco di gente!». Così Antonio uscì dal negozio e si diresse verso il bar. Ma il cameriere gli disse che il barista era malato e che lui non sapeva come aiutarlo a trovare degli
operai. Stava per andarsene quando lo fermò il suo avvocato, che gli ricordò che doveva ancora pagare il suo onorario. Sconsolato il signor Antonio uscì dal bar e, mettendo in moto la macchina, si rese conto di avere un guasto al motore. «Dovrò anche chiamare il meccanico!» pensò. Ma proprio in quel momento si accorse che il vigile gli stava facendo una multa. «Sta intralciando l'ingresso al teatro! Non sa che stasera ci sarà uno spettacolo?» gli disse il vigile. Infatti voltandosi, vide attori, cantanti, musicisti e ballerini nelle loro macchine, che aspettavano di passare. Riuscì miracolosamente a far ripartire la macchina e, sfinito, decise di tornare dritto a casa. Varcato il portone trovò ad aspettarlo il postino. «È arrivata una multa del mese scorso...» gli disse con aria desolata. Non fece in tempo a rispondere perché, entrando in casa, si rese conto che era completamente allagata! Fortunatamente i pompieri arrivarono prontamente e sistemarono il buco sul tetto come meglio poterono, anche se qualche 
goccia continuava a cadere... «Questa non è proprio la mia giornata!» pensò tristemente il signor Antonio. Mise una ciotola sul pavimento
per raccogliere le gocce che cadevano, si sedette sul divano e aprì un buon libro,sperando che il sole tornasse presto a risplendere.