      Yin e Yang
      Chang E e suo marito Hou Yi, il prodigioso arciere, vivevano durante il 
      regno del leggendario imperatore Yao (2000 a.C. circa). 
      Hou Yi era un valente membro della Guardia Imperiale che maneggiava un 
      arco magico e scoccava frecce magiche.
      Un giorno nel cielo apparvero dieci soli. La gente sulla terra non 
      riusciva più sopportare il caldo e la siccità che ormai continuavano da 
      diversi anni.
      L'imperatore decise allora di chiamare Hou Yi ordinandogli di tirare ai 
      soli in soprannumero per eliminarli dal cielo e soccorrere così la 
      popolazione.
      Facendo uso della sua abilità, Hou Yi ne abbattè nove lasciandone solo 
      uno. La sua fama si diffuse, allora, fino giungere alla Regina Madre 
      d'Occidente (Xi Wang Mu) nei lontani Monti Kunlun. Essa lo convocò al suo 
      palazzo per ricompensarlo con la pillola dell'immortalità, ma avvertendolo 
      così:
      "Non devi mangiare la pillola immediatamente. Prima devi prepararti per 12 
      mesi con la preghiera e il digiuno".
      Essendo un uomo diligente, egli prese a cuore il consiglio e iniziò i 
      preparativi nascondendo, prima di tutto, a casa sua la pillola. 
      Sfortunatamente fu chiamato d'improvviso per una missione urgente.
      In sua assenza, la moglie Chang E notò una luce fioca e un dolce odore 
      emanare da un angolo della stanza. Una volta presa la pillola nella mano, 
      non riuscì a trattenersi dall'assaggiarla. Nel momento in cui la ingoiò la 
      legge di gravità perse il suo potere su di lei. Poteva volare! Non molto 
      tempo dopo sentì suo marito ritornare e terrorizzata volò fuori della 
      finestra.
      Arco e frecce in mano, Hou Yi la inseguì per mezzo cielo, ma un forte 
      vento lo riportò a casa.
      Chang E volò dritta sulla Luna , ma quando arrivò, ansimava così forte per 
      lo sforzo compiuto, che sputò l'involucro della pillola, la quale si 
      tramutò istantaneamente in un coniglio di giada, mentre Chang E divenne un 
      rospo a tre zampe.
      Da allora vive sulla luna respingendo le frecce magiche che il marito le 
      tira.
      Hou Yi si costruì un palazzo sul sole ed essi si vedono il quindicesimo 
      giorno di ogni mese.
      Chang E e Hou Yi, simboli, rispettivamente della luna e del sole, sono 
      divenuti espressione di yin e yang, negativo e positivo, buio e luce, 
      femminile e maschile, ossia della dualità che governa l'universo.
