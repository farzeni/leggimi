Poco dopo il marchese, rivestito da capo a piedi, faceva una magnifica figura (per la verità era 
proprio un bel giovanotto) e alla figlia del re bastò un'occhiata per innamorarsene.; non faceva che 
lanciargli occhiatine dolci. Sua. Maestà volle che salisse in carrozza ed ebbe inizio una spiritosa 
conversazione.
Il gatto, soddisfatto di come si mettevano le cose, corse avanti precedendo la carrozza. Si imbatté in 
un gruppo di contadini che falciavano il fieno e disse loro:
- Ehi, voi, se non dite al re che giungerà tra poco in carrozza, che questo prato appartiene al 
marchese di Carabas, verrete fatti a pezzettini come carne da polpette!
E quelli, spaventatissimi, promisero che proprio così avrebbero detto.
Ed ecco arrivare la carrozza. Il re lanciò un'occhiata di ammirazione agli splendidi campi che si 
stendevano per miglia e miglia e chiese ai contadini chi ne fosse il padrone.
- Il signor marchese di Carabas - fu la risposta di tutti.
Sua Maestà si congratulò con l'ospite.
- Avete una bella proprietà., bella davvero.
- Eh, sì - fu la risposta. - Ogni anno mi fornisce quintali e quintali di fieno.
Intanto il gatto, che precedeva sempre, correndo, la carrozza, vide dei mietitori che tagliavano il 
grano e disse loro:
- Ehi, voi, se non dite al re che giungerà tra poco in carrozza, che questo grano appartiene al 
marchese di Carabas, verrete tutti fatti a pezzettini come carne da polpette!
I mietitori, terrorizzati, giurarono che proprio così avrebbero detto. Quando la carrozza passò, 
costeggiando il campo di grano, e il re chiese a chi appartenesse quella immensa estensione di 
fertilissima terra, la risposta fu unanime:
- Al signor marchese di Carabas.
E, ancora una volta, Sua Maestà si congratulò con l'ospite.
I! gatto, dal canto suo, continuava a correre avanti e a chiunque incontrava, faceva le stesse terribili 
minacce. Così il re si convinse che tutto quello che vedeva, frutteti, vigne, pascoli, boschi, 
apparteneva al marchese: quel giovanotto era davvero immensamente ricco!
Corri e corri, il gatto giunse a un bel castello dove, gli dissero viveva l'orco più ricco del mondo: era lui il padrone di 
tulle le terre che il re aveva attraversato fino a quel momento. Subito chiese di essere ricevuto e, ottenuto il permesso, si 
presentò all'orco con l'aria più ossequiosa del mondo.
