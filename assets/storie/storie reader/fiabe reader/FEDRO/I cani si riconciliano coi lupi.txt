I cani si riconciliano coi lupi
      Dissero i lupi ai cani: - Perché voi, che siete nostri simili in tutto, 
      non andate d'accordo con noi come fratelli? Noi, infatti, non abbiamo 
      nulla di diverso da voi, tranne il carattere. Noi viviamo in completa 
      libertà; voi siete sottomessi agli uomini come servi, sopportate le loro 
      percosse, portate il collare, simbolo della vostra schiavitù, e tenete in 
      custodia le loro pecore. Per di più, quando essi mangiano, a voi non 
      riservano che i rimasugli degli ossi. E' ora di cambiare; abbiate fiducia 
      in noi. Consegnateci tutte le pecore, noi le spartiremo in comune con voi, 
      per mangiarcele a sazietà. I cani, purtroppo, prestarono orecchio a questi 
      suggerimenti.
      Ed i lupi, penetrati nell'ovile, sbranarono loro per primi, e poi tutte le 
      pecore.
      
