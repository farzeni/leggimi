A OGNUNO IL SUO ASPETTO
Un giorno una piccola lumaca decise di smettere di strisciare e cominciò a
chiedere ai suoi amici insetti di aiutarla a costruirsi due belle ali colorate,
«Secondo me dovresti usare due foglie» disse la sua amica ape. «Potresti
legarle con due fili d'erba» suggerì la formica.
«E io potrei aiutarti a colorarle, così anche tu potrai essere bella come me e
tutti ti guarderanno» disse la farfalla vanitosa.
Ma i! saggio grillo l'avvertì: «Non cambiare il tuo aspetto, se la natura
ha voluto che fossi una lumaca e non fossi colorata ha avuto i suoi buoni
motivi».
Proprio in quel momento uno scorpione aveva catturato la farfalla che
sbatteva fiera le sue ali vistose. Ma la lumaca coraggiosa cominciò a
strisciare  lasciando la sua  bava, grazie alla quale lo scorpione restò
incollato a una foglia. Lo scorpione non potè più muoversi e la farfalla
riuscì a liberarsi. Le due amiche tornarono a casa sollevate. Avevano ricevuto
un'importante lezione dal saggio grillo e dalla natura.