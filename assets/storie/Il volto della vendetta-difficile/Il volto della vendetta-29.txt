Il volto della vendetta 29

Con un numero di perdite tutto sommato contenuto, il reparto ora fuggiva in una fila allungata per i canaloni che si snodavano nel labirinto del Diablo. Poco dopo il budello pietrificato s'aprì alla luce, e davanti allo squadrone si parò la figura frastagliata di un'enorme torrione roccioso scavato dalla tenace erosione di millenni di venti impetuosi. Alle sue pendici, un piede in declivio, sul quale una selva di massi giaceva quasi a preintenzionalmente costituita trincea. Vi si fiondarono sopra come un treno a binario libero, senza freni. Appena giunti in mezzo alla giungla di pietra, fra i massi che ovunque spuntavano come enormi funghi dal suolo brullo, si gettarono letteralmente in terra, pronti ad imbracciare il fucile. Si posizionarono velocemente ciascuno dietro una roccia, posti lungo il declivio per diverse file fino a formare un fronte di fuoco ampio e abbastanza compatto. Gli indiani, dal piano, giungevano in massa lanciandosi con terrorizzante vigore verso i soldati. A mano a mano che s'avvicinavano, pareva paradossalmente che si venisse a creare sempre più un misterioso silenzio. Gli Apache galoppavano sfrenati sempre verso i piedi del 
torrione, oramai stavano prendendo di slancio la salita. D'improvviso, quel cacofonico silenzio venne rotto da un urlo di voce ferma e baritonale: "Fuoco!" urlò il tenente Gatewood. Dai fucili dei soldati, quasi all'unisono, partì una tempesta spietata di piombo rovente, che si abbatté sui Chiricahuas con tutta la sua forza devastante. I guerrieri presero orrendi a cadere da cavallo, i cavalli stessi caddero sotto i colpi ricevuti le loro carcasse presero a rotolare giù dal declivio investendo chiunque tentasse di salire. Ma, immediatamente dopo, i valorosi guerrieri Apache erano già addosso alla prima linea, dove con impeto selvaggio seminavano orribilmente dolore e morte. Una seconda salva di fucileria convinse gli indiani ad una precipitosa ritirata, ponendosi alla svelta fuori tiro. Si raggrupparono allineati abbastanza lontano da non essere colpiti, e si prepararono ad un'altra carica. Nel mentre di questa battaglia, non un proiettile era stato sparato dal fucile di Mc Thierman, non uno dei grilletti delle sue pistole era stato sfiorato, nessuna delle sue armi fumava per gli spari. Non era neppure smontato di sella. 
