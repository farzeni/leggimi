     Il topo e la rana
      Il topo per poter attraversare più facilmente un fiume, chiese aiuto alla 
      rana. La rana con un filo lega ad una delle sue zampe di dietro uno dei 
      piedi anteriori del topo. Quando a nuoto furono arrivati a mezzo del 
      fiume, la rana, tradendo la parola data, si tuffò sott'acqua e si trascinò 
      dietro il sorcio. Morto il sorcio venne a galla e ondeggiava sui flutti. 
      Il nibbio che volava adocchiò la preda: strappò il topo e insieme portò 
      via la rana che era con esso legata. La perfida, che col tradimento aveva 
      attentato alla vita dell'altro, trovò insieme la rovina anche lei e fu 
      distrutta.
      Coloro che nuocciono ad altri periscono (a loro volta).
     